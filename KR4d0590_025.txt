# -*- mode: mandoku-view -*-
#+TITLE: 夷白齋稿
#+DATE: 2015-09-23 10:27:18
#+PROPERTY: JUAN 25


山房記¶
余嘗登越之蓬萊閣誦唐人倡和詩顧瞻徘徊俛仰今
古而其¶山川之秀麗風土之淳朴猶有勾踐之遺風焉
蓋其服田於野¶樵採於麓修禊於水濱放舟於湖中渇
<pb:KR4d0590_WYG_025-1b>
飲而飢食優㳺以卒歲¶雖海上之神仙不是過也而其
邦之人朱子安氏顧携妻子挾¶方術賣藥於吳㑹一室
之内左靈樞右太素匡牀曲几琴瑟在¶焉入其室者殆
不知在市肆間因扁之曰蓬萊山房蓋不忘其¶土者人
之情也然古之良醫或在齊在趙或在周在秦亦曷嘗<md:KR4d0590_SBCK_025-1b>¶一日安於其土哉子安之去越寓吳亦將随俗為變而
其家多¶禁方煉金石草木為丹劑足以起人之疾却人
之老或謂其¶遇異人授以幽詮秘笈不死之方蓋亦不
<pb:KR4d0590_WYG_025-2a>
可知也雖然吾聞黄¶帝候神之館寔在越中徐市之流
徒駕樓舡望弱水瞻溯而忘¶反而不知有道之士乘雲
氣馭飄風徃來於人間世久矣子安¶倘幸遇之而得夫
秦漢所未有之書方士所莫致之藥亦豈所¶¶得私哉盍
亦献之¶天子俾斯世胥躋仁夀之域坐享無為之治而
退然一室若將逃¶名如韓伯休者又非予之所敢知也
姑為記其山房以質之於¶有道者¶
　　　緑筠樓記
<pb:KR4d0590_WYG_025-2b>
浮屠景䝉師即雲間南禪寺結茅為樓扁曰緑筠介余
友頼善<md:KR4d0590_SBCK_025-2a>¶卿徴文以為記夫筠者何鄭司農曰竹之青皮
也然於潛僧¶以緑筠命軒蘇長公為之賦詩景蒙以名
樓其亦有所本也昔¶者九方皋之相馬也以牡為牝以
驪為黃蓋得其精者忘其粗¶在内者畧其外識者以為
有天機焉然則以筠為緑其殆真知¶竹者耶此亦自夫
有竹者而言之耳自未始有竹者而言¶則物我未形境
智俱冺青且不有而况於緑乎古之名僧有¶不離晏坐
<pb:KR4d0590_WYG_025-3a>
而㳺於物之終始者而樓晏坐之處也景蒙即毘廬¶之
境闢靈照之臺豈徒浮㳺雲月嘯㺯風日自以為髙世
而已¶哉亦必天機悟入上下始終自夫有竹而至於未
始有作而恍然¶黙㑹於心也此蘇長公引而不發於潛
僧之所未聞者輙敢¶因善卿以為景䝉告佛之徒有香
嚴師者真知竹者也請以吾¶言印之至正十二年歲在
壬辰三月甲子書<md:KR4d0590_SBCK_025-2b>¶　　　沃呼氏續祭田記
<pb:KR4d0590_WYG_025-3b>
河南沃哷氏自大中公宦居浙東西而其子故湖州路
儒學¶教授君博雅好禮克世其家其卒於越之蕭山也
夫人皇甫氏¶與其子漙洀沂潚卜地錢塘大慈山之原
塟焉既奉襄大事遺¶業均分四子而以田若干畒之在
蕭山者為墓所祭祀百事之¶需前經筵檢討豫章鄒君
魯望為之記而公賦有常歲用取¶給凡塜舍祭器壤樹
神道碑碣所應用之屬皆不可缺者夫人念¶諸子從宦
北南而大慈新阡不有以増葺防範之懼久弛廢乃¶以
<pb:KR4d0590_WYG_025-4a>
所資自老者田若干畒待終養之日併歸祭田以埀永
久¶誡子孫毋尺寸敢侵漁或私自變易廢墜丘坟餒厥
祖禰以蹈¶不肖之辜因命其子來徴余文為續祭田記
歸而刻之余聞之禮¶曰有田禄者先為祭服沃呼氏肅
慎有族世階膴仕而教授君<md:KR4d0590_SBCK_025-3a>¶又名知禮者則其有祭田
宜矣而追養厚終謹封植防不虞人¶子之事也夫人顧
先諸子推其所自已為其所得為異日使大¶慈松楸不
鞠為蒭牧之區沃哷氏不為若敖氏之鬼若夫人者¶其
<pb:KR4d0590_WYG_025-4b>
殆禮之所謂慮事不可以不豫者乎為厥子孫歲時祭
掃怵¶愓霜露以時具物不可以不備則田宜益治祀宜
益隆土宜¶益厚樹宜益封而凡夫人所以圗永久者引
之勿替則教授君¶之澤未艾矣彼思以木為材以其蓁
棘為薪者且貽譏於君¶子而况祭田乎此馬醫夏畦之
輩所不忍為者固無為知¶禮子孫告也是為記¶
　　　雅㑹堂東軒記¶
雅㑹堂者徐孟逹甫宴好賓客之所而其東軒則余之
<pb:KR4d0590_WYG_025-5a>
所寓也¶余辱與孟逹㳺而其子緬以余有一日之長執
弟子禮從余正<md:KR4d0590_SBCK_025-3b>¶句讀訓故以求夫詩書禮樂之説夫居
髙則體夷體夷則神暢神暢¶則所業也勤故即雅㑹而
絃且歌者孟逹將以責勤其子也由¶是撤匏竹薦几格
經史百氏旁午聨絡朝夕相與紬繹磋磨於¶其中然有
不督而自勤者豈居之移氣如是哉蓋栁子厚所謂¶交
相賛者固不得專美戴氏矣時歲之秋風日始厲視堂
下之水¶潦之盈者日以縮卉木之華者日以碩而余與
<pb:KR4d0590_WYG_025-5b>
緬仰則觀隂¶陽之代謝俯則究夫物理之長消而風雨
露霜之教昭昭也蓋¶道之大原出于天而聖人則純乎
天者也今余與緬入則求之於¶詩書禮樂出則見之於
風雨霜露天也聖人也豈欺我哉且人¶莫不知教其子
也而其教皆始於句讀訓詁然止於句讀訓¶詁而已者
非余之所樂聞也余之所以語緬者豈獨私於緬哉¶亦
因以自朂云爾遂書於壁以為雅㑹堂東軒記至正十
二年<md:KR4d0590_SBCK_025-4a>¶八月甲子書
<pb:KR4d0590_WYG_025-6a>
　　　竹間居記¶
余聞吳興張家多美竹其里人沈君自誠余友也間以¶
趙侯仲穆氏所書竹間居三篆字示余且屬為之記余
與張君¶雖未有一日之雅然其居吳興山水之邦而嗜
竹則其為人可¶想矣夫竹之時義亦逺矣昔揚州之曰
篠蕩曰箘簵曰其¶貢視瑶琨齒革織貝璣組與夫三品
之金九江之龜蓋並重焉¶秦漢間有竹竿萬箇者可比
千乘之家而其利與酤釀醯醬牛¶羊谷帛文采狐貉金
<pb:KR4d0590_WYG_025-6b>
錢等蓋鏃焉而矢可以討不廷篾焉而蓆¶可以展孝敬
竅焉而管可以和神人而其下為筒為竽為椽為¶藩之
屬不一而足而要其歸均之為用也後之好事者流連
光景¶嘯㺯風日或搆亭上阿或築館水濱徃徃以有竹
為清無竹為<md:KR4d0590_SBCK_025-4b>¶俗雖其取舎與彼或殊然未足以言真嗜
竹也今聞張氏之子¶於竹不苟焉䂓利以埒富千乗而
其足以効貢如瑶琨如齒革如¶織貝如璣組如龜如金
者亦不剪焉自棄鞠為蓁莾之區蓋有¶為矢為管為筒
<pb:KR4d0590_WYG_025-7a>
竽之具而意有不屑焉則亦將全竹之夭而與造¶物者
㳺於一椽半藩之外而樹徳則視其本執禮則視其筠
礪¶行則視其節較其所獲奚翅十百於酤釀牛羊谷帛
金錢之利¶也哉吾聞君子比徳於竹若張氏者其殆真
知嗜竹也夫爰¶為之記因自誠而逹之至正十二年八
月甲子也¶
　　　庸徳堂記¶
松陵鄒仲彬氏篤實人也間以所居之堂請名于予因
<pb:KR4d0590_WYG_025-7b>
顔之曰¶庸徳堂復屬余申其義而記之余不得辭也昔
者子思子述孔¶子之言有曰庸徳之行釋者曰庸平常
也人之庸徳見於事父<md:KR4d0590_SBCK_025-5a>¶兄交朋友者夫人而能之也而
夫子以為未能者謂夫未盡¶能為臣為子為弟為友之
道而勉人以忠以孝以弟以信此聖人¶所以為未能也
古之善事君父者莫如舜善事兄者莫如子輿氏所言
善交友者莫如平仲¶然非有毫𩬊加於職分之外也安¶
而行之為聖人勉而行之為賢人亦愚夫愚婦之所能
<pb:KR4d0590_WYG_025-8a>
知能行¶者也彼以平常為不足務而故為險僻之行自
以為雄傑如尹¶諧潘正華士鄧祈少正卯之徒亦終為
成湯文王太公子産孔¶子之所戮而已不亦惑之甚歟
仲彬於此誠能循循於平常之¶途惴惴於險僻之徑兢
兢乎職分慥慥乎言行恒自克於已毋¶求多於人則吾
將見其不止於篤實之人而已傳曰甘受和¶白受采忠
信之人可以學禮是為記<md:KR4d0590_SBCK_025-5b>¶　
<pb:KR4d0590_WYG_025-8b>
　
　
　
　
　
　
　
　夷白齋稿巻二十五¶
<md:KR4d0590_SBCK_026-1a>¶
<pb:KR4d0590_WYG_026-1a>
欽定四庫全書
　夷白齋稿巻二十六¶
　　　　　　　　　　　　　元　陳基　撰
