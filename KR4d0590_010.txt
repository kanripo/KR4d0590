# -*- mode: mandoku-view -*-
#+TITLE: 夷白齋稿
#+DATE: 2015-09-23 10:27:18
#+PROPERTY: JUAN 10

¶¶
　　律詩七言¶
　　　送彌陁保世衡聞人徳機二解元赴省試¶
一舉收功古戰場計偕同上紫㣲傍手攀明月分仙桂
足躡青¶雲見¶玉皇髙第世推唐甲乙直言人比漢賢良
明年晝錦歸來日一¶色恩袍雨露香
<pb:KR4d0590_WYG_010-1b>
　　　送丁太初嘉常二貢士赴省試¶
兩賢攜手上南宫掛席闗河得便風欲把姓名題甲乙
須將文¶字决雌雄一經昔向江東學萬里今㸔冀北空
遙想殿頭臚唱<md:KR4d0590_SBCK_010-1b>¶畢五雲佳氣&KR0650;葱葱¶
　　　送牛述善郎中還朝¶
萬栁亭前一酒杯馬蹄踏雪上金臺¶天門星應郎官至
海岱春隨使節囬宣室復陪前席問上林曽¶壓衆芳開
諸公若話東南事楚澤無氷有草萊
<pb:KR4d0590_WYG_010-2a>
　　　自淮安使江南舟次通州寄同幕諸公¶
頻年共入嫖姚幙此日先乗使者舟海色曉迎龍虎節
天光寒¶動鷫鸘裘山川咫尺分吴楚河漢尋常近斗牛
南鎖堰頭官栁¶樹春風相約繫驊騮¶
　　　又
狼山山色碧崔嵬秋半從軍臘底囬夀酒欲歸吴下獻
使星新¶自楚州來江城見月思聮句馹路逢春擬寄梅
只待年頭便相¶㑹欣將懐抱為君開<md:KR4d0590_SBCK_010-2a>¶
<pb:KR4d0590_WYG_010-2b>
　　　由通州度江¶
白首輕抛種樹書漫陪帷幄强馳驅半竿紅日辭淮甸
一席清¶風上海虞欲向中流安砥柱恨無長劍斬鯨魚
晚投言子祠前¶路坐聼絃歌意有餘¶
　　　福山港口待潮¶
吴山如畫楚江平稍得孤帆半日程潮落沙頭纔一尺
舟停江¶口復三更時清不識風波險世亂方知性命輕
坐擁貂裘待明¶發臨流空愧魯連生
<pb:KR4d0590_WYG_010-3a>
　　　癸夘二月十一日官軍發吴門¶
去年移戍秋將半今嵗渡江春正分晉國偏禆歸宿將
漢廷旗¶鼓屬元勛戈舡十萬盡犀弩鉄騎三千皆虎賁
却笑髙陽老狂¶客漫憑口舌下齊軍<md:KR4d0590_SBCK_010-2b>¶　　　二十日福山港寄省院諸公¶
漢將西征肅羽儀簡書日日有程期東溟潮上犀舡發
南斗星¶横虎節移青入楚封山㸃㸃白添吴鏡雪絲絲
美人宴罷芙蓉¶署一色銀花翠壓枝
<pb:KR4d0590_WYG_010-3b>
　　　舟中㸔虞山有感¶
一望虞山一悵然楚公曽此將樓舡間闗百戰捐軀地
忼慨孤¶忠罵冦年填海欲銜精衛石驅狼願假祖龍鞭
至今父老猶垂¶淚花落春城泣杜鵑¶
　　　二十二日狼山口觀兵¶
官軍野次狼山口鉄騎犀舡盡虎貙杼軸萬家供餽餉
旌旗千¶里亘江湖膝行擬伏諸侯將西縛宜申兩觀誅
淮海父兄爭鼓¶舞將軍定是漢金吾<md:KR4d0590_SBCK_010-3a>¶
<pb:KR4d0590_WYG_010-4a>
　　　㳺狼山寺¶
天風吹上狼山頂㸔見扶桑日出初淮海北來呑兩楚
江湖南¶去控三吴珠宫貝闕馮夷宅古木蒼藤帝釋居
為訪祖龍鞭石¶處拇窠履跡定何如¶
　　　其二
鯨波𣺌𣺌四無涯閶闔天低水可排一塔撑空凌浩劫
兩潮爭¶港撼層崖半晴半雨龍歸海衝暖衝寒雁度淮
安得乞身依佛¶日徧尋靈跡訪齊諧
<pb:KR4d0590_WYG_010-4b>
　　　其三
五峯相顧若支撑力障狂瀾與海爭下界人居河伯國
上方僧¶住棾王城佛庖香訝山無蕨公膳腥嫌市有蟶
王事匆匆䇿馬¶去落花啼鳥不勝情¶
　　　寄朱佑之經歴¶
老我思歸臥紫霞多君能賦吐天葩十年跡沗嫖姚幕
千里身<md:KR4d0590_SBCK_010-3b>¶輕博望槎楚甸風髙塵没馬蘓堤春暖栁藏鴉
何時共倒西湖¶酒爛醉孤山處士家
<pb:KR4d0590_WYG_010-5a>
　　　寄張長年都事¶
南京郎官也好竒文章欲以古為師獨來楚澤從戎地
長憶吴¶門並馬時二月西湖春爛縵百年北海酒淋漓
此心頗與君同¶調一曲梅花嵗晚期¶
　　　二十六日自通州赴淮安¶
海虞城外經旬泊狼五山前信宿留六計西來思撓楚
三軍左¶袒願安劉龍光夜吐雌雄劍魚尾朝啣甲乙舟
今日南風催掛¶席浪花飛雪打舡頭
<pb:KR4d0590_WYG_010-5b>
　　　寄夏仲信太守韓璧翁經歴姚伯升照磨¶
淮海從征道路長美人千里遙相望無錢太守客盈座
好事郎<md:KR4d0590_SBCK_010-4a>¶官書滿牀花氣曉迷三竺寺栁隂晴繫六橋航
懸知小隊行春¶處露濕馬蹄芳草香¶
　　　髙郵湖夜行天明過寳應¶
秦郵城外望安宜㠶飽風清似馬馳三十六湖春欲暮
一千餘¶里客來時背人鴻雁歸何急近海魚鹽利不貲
農事及時兵有¶律便無神寳亦何疑
<pb:KR4d0590_WYG_010-6a>
　　　二十九日至淮安城南十五里述懐¶
欲向江湖覔釣磯此心長與事相違添丁未遂盧仝計
筭老空¶知伯玉非淮海草肥宛地馬楚州人著漢官衣
將軍奏上平西¶捷還許山翁倒載歸¶
　　　到南鎖寄分省同官¶
故人近在淮隂郡未見先馳尺素書知己每慚齊鮑叔
論人只<md:KR4d0590_SBCK_010-4b>¶許漢相如便須為我占烏鵲不用呼童烹鯉魚
自笑近來頭盡¶白强顔乗馬事穰苴
<pb:KR4d0590_WYG_010-6b>
　　　三月十五日由淮安使江南别同官¶
三月淮南栁色深相㸔去住兩闗情鶯因求友聲逾切
雁為離¶羣意不勝芳草將春青楚甸暮雲含雨碧吴岑
遂初自有平生¶賦何事馳驅雪滿簪¶
　　　三月二十五日由吴門使杭¶
昔年戍浙今移楚新嵗趨吴復使杭南北此身皆客路
東西何¶處是吾郷野花送别紛紛落官栁縈愁故故長
漫道五湖春色¶好為誰消得鬂邊霜
<pb:KR4d0590_WYG_010-7a>
　　　閏三月四日夏仲信太守邀㳺飛來峯次顧子
　　　　經照磨¶韻<md:KR4d0590_SBCK_010-5a>¶千岩萬壑响奔雷分得西天小朶來雲氣滿林山韞玉
松隂帀¶寺榻生苔煙霞竒跡何時遂猿鶴留人未擬囬
今日使君蘓白¶輩醉歸城路近三台¶
　　　其二
飛葢今朝天竺寺泛舟昨日小蓬萊五馬斾旌三月暮
四山煙¶霧一時開蒼藤古木藏靈鷲絶壑奔流吼怒雷
<pb:KR4d0590_WYG_010-7b>
使節行行趨兩¶楚碧雲囬首&KR0650;崔嵬¶
　　　分省諸公邀集西湖¶
湖上相逢宴屢開紫薇花下約同來水光釀緑凝歌袖
山色分¶青入酒杯蛺蝶影隨羅扇動琵琶聲逐畫舡囬
獨憐忠骨埋芳¶草南拱枝頭蜀鳥哀¶
　　　閏三月七日過三塔寺留别寛長老¶
軺車來往每匆匆此夕相㸔一笑同軒外竹添千個緑
樹頭花<md:KR4d0590_SBCK_010-5b>¶吐萬枝紅茶烹日鑄龍分水榻近雲巢鶴語風
<pb:KR4d0590_WYG_010-8a>
梔子雨肥蕉葉¶大愧無佳句續韓公¶
　　　閏三月八日泊舟三塔寺新仲銘長老出城相
　¶　　　㸔
我愛水西新仲銘道空諸有話無生出城㸔客意最古
把筆題¶詩才更清杜若洲邊春欲暮鴛鴦湖上雨初晴
十載間闗重相¶見深杯寜惜為君傾¶
　　　吴江¶
釣雪灘邊暫泊舟晴江千尺飲長流吐呑日月天無際
<pb:KR4d0590_WYG_010-8b>
出没魚¶龍地欲浮濟世誰當扶砥柱乞身吾合老滄洲
裁書為問天隨¶子杞菊荒來又幾秋¶
　　　初八日阻風宿吴江無礙寺¶
龍伯留人暫&KR0712;舟偶過西寺得詩流僧忩烟景五湖晚
澤國雨<md:KR4d0590_SBCK_010-6a>¶聲三月秋我欲掛冠來釣雪誰能作賦共登樓
此身何日都無¶礙共向毘盧性海㳺¶
　　　西寺送道元信長老還吴興楊墳寺¶
翔鳯山前水亂流垂虹亭畔月如鈎賦詩不讓湯休輩
<pb:KR4d0590_WYG_010-9a>
入社惟¶慚元亮儔夜雨西忩重剪燭春風南浦共維舟
他年一榻封禺¶下笑傲能容此客否¶
　　　次韻謝元懿移居後見寄¶
羡君早學公孫龍堅白因時辨異同狡兎窟多寜逺害
鷦鷯枝¶小不禁風山林夢寐隨麋鹿賔主情懐類蟋蛩
幸有故人周閣¶老時時分祿餉而翁¶
　　　其二
手植新松引舊蘿人間得失付南柯粟儲已罄琴書在
<pb:KR4d0590_WYG_010-9b>
家具不¶如車兩多短&KR0282;肯嫌苔徑滑髙軒時向席邊過
新詩恵我皆珠<md:KR4d0590_SBCK_010-6b>¶玉報乏瓊瑤奈若何¶
　
　
　
　
　
　夷白齋稿巻十¶
<md:KR4d0590_SBCK_011-1a>¶
<pb:KR4d0590_WYG_011-1a>
欽定四庫全書
　夷白齋稿巻十一¶
　　　　　　　　　　　　　元　陳基　撰
