# -*- mode: mandoku-view; -*-
#+TITLE: 夷白齋藁
#+DATE: 2015-09-12 01:27:49.370635
#+PROPERTY: ID KR4d0590
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB12n0745-013夷白齋藁-卷之十三.
<pb:KR4d0590_SBCK_013-1a>¶
夷白齋藁卷之十三¶
　　　　　　　　　　　　　　臨海　陳　基　著¶
　　　　　　　　　　　　　　金華戴　良　編¶
　　序¶
　　　逰虎丘圖詩序¶
至正十年秋翰林待　制宣城貢公泰甫使江南眀年春使¶
還過吴而聞&KR0038;子司業之命遂避傳舎寓白鶴之真館不終日¶
而吳之大夫君子脩容于下執事者冠盖相属于暮之春風日¶
柔暢相與登海湧峰頫劒池坐生公之䑓據小吳之軒覽長洲¶
之故苑撫姑蘇之䑓榭而瑶林綠甸川魚雲鳥之出沒飛動者¶
皆在欄楯之下扵是却匏竹進翰墨酣謌淋漓竟夕忘返公既¶
属睢陽朱澤民氏筆之為圖復用澤民壁間舊題五言四韵為¶
<pb:KR4d0590_SBCK_013-1b>¶
詩以倡之而苕溪郯九成沈自誠新安胡茂深赤城鄭䝉泉公¶
之壻張士恭甥阮文銳余伯氏敬徳咸属和焉揔凡若干首尋¶
以首簡授余曰子冝為序公以&KR0052;濟之學為¶
天子頋問之臣雄文碩望師表儒林海内之士仰喬岳瞻景星¶
之曰乆矣吾黨徒用區區文藝乃得接餘論扵山水間不亦盛¶
乎且㑹合之不可常昔之人盖有當驩而悲者矣今環橋門而¶
望公者殆百榖之扵甘雨也吾徒未&KR0014;脫鱗介生羽翰又安得¶
乆&KR0025;公㳺乎雖然唐楊少尹之歸自　朝廷也好事者誇其¶
餞之盛謂其繪以為圖而當時君子又嘉其去就&KR0124;漢兩䟽作¶
為文章榮耀千載今公之司業成均楊少尹之軄也而其功名¶
事業人且望其䓁兩䟽而上之則異日請老而歸也尚&KR0014;&KR0025;君¶
扵某丘某水以觀都門祖張之圖而為公賦之也至正十一年¶
<pb:KR4d0590_SBCK_013-2a>¶
夏四月&KR0203;旦序¶
　　　玉山名勝集序¶
中吳多宴㳺之勝而頋君仲瑛之玉山佳䖏其一也頋氏自辟¶
疆以来好治園池而仲瑛又以&KR0014;詩好禮樂與四方賢士大夫¶
㳺其&KR0565;臺燠館華軒羙榭卉木秀而雲日幽皆&KR0085;以彂人之才¶
趣故其大篇小章曰文曰詩閒見曽出而凡氣序之推&KR0118;品彚¶
之囬薄晴晦明之變幻叵測悉牢籠摹状扵更倡迭和之頃雖¶
復體製不同風格異致然皆如文繒貝錦各出機杼無不純麗¶
瑩縟酷令人愛仲瑛既㑹稡成卷名之曰玉山名勝集復徴余¶
文以為序夫世之&KR0009;情山水間者多矣然好事者扵昔人别墅¶
獨喜稱王氏之輞川杜氏之樊川豈非以當時物象見扵倡酬¶
者厯厯在人耳目乎然輞川賔客獨稱裴迪而樊上翁則不過¶
<pb:KR4d0590_SBCK_013-2b>¶
時召暱宻往逰而已今仲瑛以世族貴介雅有器局不屑扵進¶
&KR0145;而力之&KR0001;及獨喜與賢士大夫盡其驩而其操觚弄翰觴詠¶
扵此視樊上翁盖不多譲而賔客倡酬之盛較之輞川&KR0137;者過¶
焉嗟乎後之視今亦猶今之視昔使異曰玉山之勝與兩川别¶
墅並存扵文字間則斯集也詎可少㢤扵是乎言¶
　　　送黄徳廣序¶
余與黄君徳廣同以東州之人逰中吳山水間吴之大澤曰具¶
區周逥五百里灝溔潢&KR0222;混無端倪而其山則洞庭夫&KR0923;靈巖¶
天平之屬髙卑俯仰為態不一而皆出沒掩暎乎其上朝光暮¶
景與雲物争變化盖東南之竒觀也吳為郡物盛人衆賦夥而¶
訟繁凡&KR0032;其土者率鞠躬盡瘁不遑夙　雖有好事者亦不&KR0014;¶
輟餘晷而樂山水也四方之道吳者冠盖相屬然非北之燕薊¶
<pb:KR4d0590_SBCK_013-3a>¶
則南適閩越又孰&KR0014;齎糗糧以事無益之逰乎故窮吳中山水¶
之勝自非卑閒無事如吾兩人則舉莫之&KR0014;也余甞與徳廣汎¶
舟過梅里登海虞出三江之口頋瞻山川之蒼&KR0252;俯仰千載扵¶
湏&KR0119;而聖賢之遺跡厯厯可考也盖江湖之間厥土塗泥踵行¶
喙息之民罷耒耜而給饟餽恒&KR0102;&KR0102;以終日則吾兩人之&KR0244;非¶
惟其賔客者不&KR0014;雖其父兄子弟亦不暇以爲也人常苦扵貧¶
賤而吾乃以賤貧得自肆扵山水而徳廣固非乆貧且賤者也¶
今秊秋徳廣有力者爲之先&KR0005;脫鱗介生羽翰去我而弗頋也¶
噫向也舉吳之人不得爲吾兩人之㳺今也非惟吾不&KR0014;強徳¶
廣而㽞之徳廣雖欲爲吾㽞不可也然則出䖏&KR0272;合非惟吾兩¶
人不&KR0014;自知雖古之君子亦不&KR0014;必也徳廣行矣余&KR0005;入山益¶
深入林益宻他日徳廣以其&KR0573;負有&KR0001;遇而㱕&KR0137;者不忘而欲¶
<pb:KR4d0590_SBCK_013-3b>¶
求余扵藜藋之下則以是為之旌矣囙書以貺之¶
　　　送丁經歴序¶
吳在禹貢&KR0045;州之&KR1022;其藪則具區土地塗泥而田則下下也吳¶
之土不如雍州之黄壤其田不及豫州之中上而其賦視梁州¶
乃在下之上者徒以人工脩之而其水淺土薄固自與中州大¶
不侔也庸詎知古今殊時風氣異冝塗泥之土貢倍扵黄壤下¶
下之田賦浮扵上上而人之工果&KR0085;以勝地力㢤夫息人工以¶
飬人善為&KR0038;者也窮地力以害人賊夫&KR0038;者也吳之不愛其工¶
以奉上也乆矣而其害有若長蕩華蕩之屬積水為陂激風濤¶
黿鼉蛟螭率醜&KR0124;居之&KR0401;育子孫以専其利使神農執未后稷¶
秉耜亦末如之何而有司什一之征&KR0010;有常筭驅民扵不測之¶
淵為之上者縮手弗顧而&KR0052;歴丁君獨閔然思有以極之推是¶
<pb:KR4d0590_SBCK_013-4a>¶
心也其殆古之&KR0001;謂遺愛乎&KR0004;君之至吳也民有謌者曰吳之¶
土&KR0006;淖而卑吳之田&KR0006;淪為湖陂我田于湖&KR0006;官剥我肌昔神¶
禹&KR0006;手駢&KR0085;躓&KR0005;以厚吾之生&KR0006;今反病之我欲上訴&KR0006;天不¶
可躋我欲淪死&KR0006;不忍子與妻吁嗟儂&KR0006;何以生為君聞之曰¶
有是㢤吾聞苛政猛扵虎此非虎之&KR0057;者乎夫使田野無愁歎¶
之聲二千石之軄也今吾来佐長吏布㤙澤而民困若是&KR0005;何¶
以上報¶
天子乃獨䟽其事上之巳而　上詔郡&KR0038;除民&KR0001;疾苦而吾¶
獨賴君之言有&KR0001;休息又&KR0084;曰原則有&KR0112;水則有魚昔云不&KR0085;¶
今乃有餘隰則有秔水則有魴人言之&KR0391;我以為慶又胡可忘¶
扵是皆以君為長者而吳猶有泰伯仲雍之遺民焉扵君之代¶
而歸也書以志吳人之意至正十一年九月甲子¶
<pb:KR4d0590_SBCK_013-4b>¶
　　　送劉志伊序¶
山川之秀鍾扵物者為珠玉鍾於人者為文章然求玉者必扵崐¶
崘流沙萬里之外求珠者必扵南海蛟龍不測之淵不如是則¶
無以擇其精而致其多而文章在天地間尤難精而不易得者¶
也三代而降文章與時髙下而秦漢魏晋唐宋之文見扵文選¶
文粹文鑑者後人即其成書上下千數百年以觀其制作之變¶
而不知當時采摭之精有不易以&KR0010;月計也然則搜羅纂述以¶
為一代人文之乗而欲與前代之成書並存不癈而不之乎文¶
章之崐崘作者之南海求之而&KR0014;盡大觀而無憾也難矣¶
&KR0038;家以三光五嶽混一之氣涵煦六合而百年文物之盛著扵¶
文類者亦可以㮣見然夜光之璧照乗之珠縦不横委扵道亦¶
豈無待賈而未售者此冝春劉君志伊&KR0001;以北赱亰師南浮江¶
<pb:KR4d0590_SBCK_013-5a>¶
淮上而　朝廷之著作下而山林之論述兼儲並錄日益月増¶
如猗頓之扵貨不埓富扵王公不已也噫志伊之用心亦勤巳¶
㢤然尚勿為鄭人買櫝而還珠亦勿為魏人之以玉為石而棄¶
之則&KR0001;得誠精且多矣扵其歸也序以贈之¶
　　　横山紀行詩序¶
吳郡沈仲&KR0003;甫由長洲先塋鼓拖而西出胥門過石湖省母夫¶
人之墓扵横山之陽道路&KR0001;厯輙頋瞻哀慕而其低佪窹歎之¶
形諸言者皆成韵語時余辱與同載間亦有&KR0001;賦其甥吕彦貞¶
悉手錄之揔若干首夫吟詠情性莫過於詩然三百篇皆夲性¶
情而&KR0057;感人者無如蓼莪盖父母之徳昊天罔極人子烝烝色¶
飬尚不&KR0085;以報其萬一而况乎不得終飬者其心為何如此君¶
子&KR0001;以三復流涕而不忍讀之也今仲&KR0003;天性醇孝篤學好問¶
<pb:KR4d0590_SBCK_013-5b>¶
而又&KR0476;時太平克承世澤其視&KR1419;莪之時不侔矣然而既怙且¶
恃以鞠拊畜育者仲&KR0003;皆蚤失之而其頋焉復焉腹焉者獨賴¶
祖母之存今亦已矣雖&KR0167;生事死&KR0089;無&KR0137;遺憾而仲&KR0003;豈忍一¶
日忘其親㢤是以頋&KR0193;舎扵長洲踐雨露扵横山仰天宇之澄¶
鮮撫原野之夷曠而風木寒泉之感見扵銜恤茹哀者雖欲不¶
為詩不可也嗚呼之為用在扵成孝敬厚人倫彼百鍜為字千¶
錬成句勤則勤矣扵情性何有㢤昔孫興公賦詩以伸罔極之¶
痛識者謂有&KR1419;莪之遺思焉而歐陽&KR0361;弼居憂君子盖有&KR0450;其¶
作詩者余雖非識者仲說固興公之徒歟世有君子如蘇長公¶
則仲&KR0003;賢扵&KR0361;弼矣余既囙彦貞&KR0001;録用崔正言紀行詩軆編¶
彚之又喜仲&KR0003;&KR0001;作夲扵性情扵是乎書¶
　　　送粹上人詩序¶
<pb:KR4d0590_SBCK_013-6a>¶
粹上人由天台&KR0376;海泝江歴叅浙水西諸名山而雅喜與賢士¶
大夫逰聲稱藉甚余嘗見其風神秀朗如寒潭秋月進退作止¶
修整閒暇固已&KR0059;&KR0060;異之矣久之&KR0005;還山讀書宻邇親舎庶㡬¶
朝夕以報頋復之㤙其徒不&KR0014;奪之也榗紳先生聞其行争為¶
謌詩以偉之以余辱与上人交俾為之序昔之知言君子謂浮¶
圖氏之書過扵荘墨申韓而與易論語合余甞&KR0060;疑之及觀其¶
大報㤙諸篇則其教人率先孝敬乃知世之論佛類以其恠幻¶
訑&KR1510;而其徒好略文字以為髙去孝敬以為逹者皆過也今上¶
人學禪而不略文字為&KR0474;而知孝且敬又&KR0005;歸而益求其&KR0001;以¶
與易論語合以充其大報㤙云者盖五常之道不二之法未始¶
不本扵人心茍䆒其歸雖同其中而異其外可也上人勉乎㢤¶
庸敢叙贈詩者之意書之首簡以授之¶
<pb:KR4d0590_SBCK_013-6b>¶
¶
夷白齋藁卷之十三¶
