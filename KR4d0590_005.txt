# -*- mode: mandoku-view -*-
#+TITLE: 夷白齋稿
#+DATE: 2015-09-23 10:27:18
#+PROPERTY: JUAN 5

¶¶
　　古詩七言¶
　　　楚州舊將歌¶
楚州舊將守楚城身與羣凶殊死爭父母遭烹妻子戮
終天之¶恨何時平近領王師却征楚泣尋父母身死所
忍疼刺血滳¶枯骨髑髏無言淚如雨烹父之卒今尚存
<pb:KR4d0590_WYG_005-1b>
恐懼復讐前自陳將¶軍慰卒汝勿畏我志為國非為親
羣凶所重在其首汝輩區區¶復何有若令殱僇止渠魁
親骨有知當速朽將軍將軍孝且忠¶天地有盡悲無窮
吾聞古有王陵母仗劍殺身成漢功¶
　　　東臯隠者詩為范思賢作<md:KR4d0590_SBCK_005-1b>¶錢塘隠者東臯子讀書賣藥青門裏云是先朝防禦孫
至今住¶近莆橋市蒲橋東頭楊柳青門前好山終日橫
承家善起小兒¶疾好古不求當世名韓康之後誰流亞
<pb:KR4d0590_WYG_005-2a>
宋清已矣無來者世上¶如今市道人紛紛見彈思鴞炙
眼明有此東臯生百年義重黃¶金輕江湖放浪詩千首
風月徘徊鶴一聲顧余亦是忘機客買¶藥青門始相識
為君長嘯上東臯極目千峰倚空碧¶
　　　次韻玉山唱和詩¶
東方日出浴咸池夸父隨之死不歸彼仙之人列與莊
寓言非¶寓狂非狂維南有箕不簸揚此語在詩理不爽
彼幻乃爾為詩¶張鳳凰飄飄干仭翔虱也蠢蠢獨處襠
<pb:KR4d0590_WYG_005-2b>
秋風八月霜露凉芙蓉¶始花水滿塘美人贈我明月璫
何以報之白玉觴舉觴浩飲意¶氣揚出門一笑江泱泱
人言名教樂未央明哲所貴惟守常安<md:KR4d0590_SBCK_005-2a>¶用策勛封醉鄉
我聞夏殷時聖亦師務光宓子乃得友鳴琴不¶下堂人
生莫歎居無儔林宗乃為叔度留李膺亦復同仙舟平¶
生癡絶顧虎頭我歌此曲君聽否為君更賦逍遥游¶
　　　次韻垂虹橋泊舟唱和¶
何年伐石駕危橋鯨浪翻江白雨飃勢跨三吳虹倒影
<pb:KR4d0590_WYG_005-3a>
氣吞七¶澤水通潮重淵有怪犀難照蔓草無根火不燒
霸國黃金聞鑄¶像侯門白玉想為標功成海上身先退
膾熟江東興可邀歲月¶幾何流水逝山川如舊古人遥
鴻飛矰&KR0819;何由簒鶴去樊籠不¶可招浩蕩扁舟歸鑑曲
寂寥方丈似中條越人尚以雞為卜楚¶俗相傳鵩類梟
自把文章論倚㐲敢將交態較淳澆五湖烟景¶隨時異
萬里風萍觸處飄却憶春暉樓上坐為君裁取玉為簫¶
　　　分題賦得太湖送鄭同夫<md:KR4d0590_SBCK_005-2b>¶
<pb:KR4d0590_WYG_005-3b>
朝飲太湖水暮詠太湖秋太湖三萬六千頃七十二峰
居上頭¶上稟咸池五車氣下浸日月涵斗牛鴟夷之舟
從此逝功成身¶退與天游聲名千載齊伊周江東歩兵
輕冕旒長揖齊王反故¶邱篿羮鱸膾何足羡上與造物
同虚浮唐家拾遺巢許流躬耕¶湖上食杞菊不與濁世
爭浮漚三人之生不並世出處雖異心¶則侔至今血食
太湖口上下雲氣乘蒼虬君今暫别太湖渚鼔¶枻三高
祠下路借得龍威一席風送君彭蠡湖頭去
<pb:KR4d0590_WYG_005-4a>
　　　送毛生還越¶
昔人受易田王孫孟喜梁邱同一門卓哉古學貴師授
愛爾毛¶生敏而秀侍父宦游千里外從師問業三冬後
越王臺上瞰滄¶溟百川趨之終不盈毛生東歸究源委
親見陽烏海底生¶
　　　織錦篇<md:KR4d0590_SBCK_005-3a>¶絡緯秋吟金井根佳人當忩織鳳麟流雲拂拭春無痕
頃刻繡¶作鴛鴦文銀漢含風星斗揺虚空迸出黃盤鵰
<pb:KR4d0590_WYG_005-4b>
為君裁就宫錦¶袍奪取當年盧肇標妾家本住牽牛渚
與君締結同心縷人間¶乃多離别苦夢落陽臺不雲雨
斷腸無心為君織向君抛却支¶機石何時頭戴蓮花巾
相伴雙成禮白雲¶
　　　青絲絡馬頭送李彥章¶
青絲絡馬頭游宦古蘇州蘇州城東萬斛舟前年運米
直沽口¶送别江頭折楊柳承恩頭挿上陽花賜宴尊傾
光禄酒江上今¶年楊柳黄辟書千里有輝光勇騎閫外
<pb:KR4d0590_WYG_005-5a>
將軍馬飽噉閩中茘子¶漿閩中女兒歌白苧把杯勸君
為君舞將軍好文不好武自古¶閩中稱樂土¶
　　送李景先録判<md:KR4d0590_SBCK_005-3b>¶古呉柳枝短君行不可緩贈君不折楊柳枝勸君滿飲
金屈巵¶丈夫將身誓許國何用當歌傷别為青絲絡鞚
黃金勒游宦鄱¶陽山水邑何處春風追憶君琵琶洲上
䕷蕪碧¶
　　　送姪讓還吳
<pb:KR4d0590_WYG_005-5b>
西風蕭蕭鴻雁鳴游子悠悠隨斾旌百年衣食事奔走
四海甲¶戈紛戰爭猥將筆札事卿相叨贊戎行陪俊英
軍中草檄我何¶有馬上操觚汝所能人稱阿買八分好
我愛永興書法精我女¶吚唔學言語汝兒讀書知姓名
中年竊祿恥為此家有南畆歸¶力耕汝今還家我覊旅
各勸加飡慎寢興升堂再拜謁從母兒¶妹忻忻趨走迎
扁舟石湖上先壠霜露既降草木零丁寧為我¶戒樵牧
慎勿剪傷松栢青我欲還山結茅屋五岳逍遙期向平
<pb:KR4d0590_WYG_005-6a>
乞身時宰若未許南望白雲揺心旌<md:KR4d0590_SBCK_005-4a>¶　　　謝從義叅軍自京師還言中書危叅政見問且
　　　　訝無書¶因述詩寄謝¶
叅軍過我夷白庵為言廊廟高巖巖故人誰為¶國柱石
臨川先生危大叅猥蒙問及且見訝十載尺書無一緘¶
憶昔相從客燕趙削去涯崖無猜嫌辱陪五更佐三老
勸講六¶經陳二南御史不容丞相忌司𨽻側目官臣讒
脱身黨籍走吳¶楚托跡丘園訪孔耼孰知展禽三見黜
<pb:KR4d0590_WYG_005-6b>
自揣嵇康七不堪平生¶不諳佩刀劍晚歲强令聞韜鈐
髀消怕騎將軍馬面皺羞看從¶事衫折衝師旅非夙習
奔走周旋眞可慚危言深畏速官謗微¶祿不逮供親甘
慰情屢抱盤絲女與¶國未有添丁男胡為長年在道路
席不暇暖突不黔幾囘乞身¶向藩省未許曝背歸茅簷
終當解紱謝寮友亟歸結屋依山嵐<md:KR4d0590_SBCK_005-4b>¶鄙夫出處蓋如此
為報先生聊口占先生事業則異是論道經¶邦民具瞻
早令四海偃兵甲盡遣百姓趨耕蠶時和歲稔我所¶願
<pb:KR4d0590_WYG_005-7a>
功成身退公自諳他年若訪赤松子一笑相逄忻執鞭¶
　　　孟冬觀淮水¶
孟冬日日東風狂長淮風與水爭强層濤如山勢欲立
怒潮逆¶上相頡頏大舟亂流流轉急人馬股栗駭且僵
篙師捩舵誇老¶手迎風簸浪抑復揚小舟徑渡矜勇㨗
翩如一葉凌空翔須臾¶掀舞浪花裏洄瀾百折爭低昂
我聞夏后分四瀆百川分職皆¶循良邇來洪河恣䟦扈
清濁混淆隳舊防昨者王師搤淮口¶坐制鯨鯢如犬羊
<pb:KR4d0590_WYG_005-7b>
天吳罔象不敢動河失故道誰之殃漢武當¶年塞瓢子
勞民兆亂紛搶攘中原黎庶化魚鼈至今千里無禾¶桑
我欲訴<md:KR4d0590_SBCK_005-5a>¶帝勅河伯使復故道安其常清者自清濁者濁
勿違約束於明¶章不然帝怒速致討河伯正罪誰嗟傷¶
　　　鄭遂昌以趙魏公所題高尚書畫遺沈東林要
　　　　予賦詩¶
高侯高侯畫無敵魏公之書不易得半幅氷紈僅盈尺
千年老¶幹化虬龍氣挾太隂雷雨黒彼美幽篁尤正直
<pb:KR4d0590_WYG_005-8a>
挺身故有千鈞¶力赤松子孤竹君鄙夫與爾情最親逍
遙歲晚東林下杖策相¶從鄭子眞¶
　　　題五王游春圖¶
五王坊宅五雲中天仗時來駐六龍君王敦厚家人禮
兄弟相¶宜友愛隆每日朝囘從飲博今日何為廢游樂
曲江池上杜陵¶南花氣烝人柳隂薄天子無為四海寧
梨園歌曲教新聲救時¶宰相方憂此誤國奸邪計已萌
當年若寳千秋鏡友愛如初無<md:KR4d0590_SBCK_005-5b>¶嬖倖只緣聲色惑移人
<pb:KR4d0590_WYG_005-8b>
萬里蒙塵蜀山殞一幅丹青感慨多開¶元事業竟如何
自古晏安為鴆毒至今荆棘歎銅駝¶
　　　題馬都事壽椿堂¶
堂前古椿樹問年不知數葉葉庇芝蘭枝枝承雨露楚
南之種¶昔同根淮海移栽子復孫共持春酒為親壽但
願親年如此椿¶椿隂滿地休教掃留與年年䕃萱草¶
　
　夷白齋稿巻五¶
<md:KR4d0590_SBCK_006-1a>¶
<pb:KR4d0590_WYG_006-1a>
欽定四庫全書
　夷白齋稿巻六¶
　　　　　　　　　　　　　元　陳基　撰
