# -*- mode: mandoku-view; -*-
#+TITLE: 夷白齋藁
#+DATE: 2015-09-12 01:27:49.754366
#+PROPERTY: ID KR4d0590
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 22
#+PROPERTY: FILE SB12n0745-022夷白齋藁-卷之二十二.
<pb:KR4d0590_SBCK_022-1a>¶
夷白齋藁卷之二十二¶
　　　　　　　　　　　　　　臨海　陳　基　著¶
　　　　　　　　　　　　　　金華　戴　良　編¶
　序¶
　　　程禮部集序¶
文豈易言也㢤　&KR0038;家混一百年&KR0014;言之士莫不各以其𫠦長¶
馳騁上下以鳴太平之盛求其雄深奥衍跌宕𩀌倫施之訓謩¶
薦之聲詩自出機杼與漢西京唐元和宋慶暦以来諸作者争¶
衡千數百載而天下聲文為之丕變則蜀郡虞公豈非偉然命¶
世君子㢤當是時豫章掲公亦以其峻潔之詞更相振耀海内¶
争師宗之並&KR0091;曰虞掲而文章之盛極矣至元重紀元之&KR0004;余¶
至亰師虞公已退居田里乆矣幸辱拜掲公而與其賔客者㳺¶
<pb:KR4d0590_SBCK_022-1b>¶
故禮部貟外&KR0048;新安程君則虞公之𫠦雅敬而掲公𫠦&KR0057;畏厚¶
者也君盛年時挟𫠦有客亰師介然自持不苟務造請居窮守¶
約人𫠦不&KR0014;堪而未甞一日不鑚研六藝紬繹百家漱滌刮磨¶
與古為徒盖性&KR0014;而好之之䔍如此非直事剽竊衒華藻以馳¶
騖聲𫝑而巳撡筆入舘閣得官殊不以崇&KR0763;利鈍為意故仕而¶
貧益甚至語文章則二公賔客槩莫&KR0014;與之争鋒余甞評其文¶
如泰山之松氣&KR0466;青雲天風夜驚萬&KR0284;並作側耳而聴猶季札¶
&KR0244;魯而聞雅奏莆田陳公衆仲以文章名家亦以吾言為然使¶
鳴太平以盡其𫠦長盖百鳥之孤鳯也然寒飢困頓三十年守¶
常調如一日而介然不苟之風與詞俱厲不少衰年踰六十甫¶
入直翰林尋教&KR0038;子拜南行䑓監察御史擢禮部為尚書&KR0048;方¶
將頡兩制大其聲音以鳴其𫠦未鳴者而君老矣間奉使江南¶
<pb:KR4d0590_SBCK_022-2a>¶
欲觧圭紱還¶
朝廷求先人墓廬爲首丘計而道梗不&KR0014;歸竟客死錢唐之西¶
山之僧舎余赱吊其䘮且臨壙哭之曰天&KR0014;窮其身而不&KR0014;使¶
其文不工&KR0014;使其道不大行扵丗而不&KR0014;使其文不傳嗚呼悲¶
矣先二十年余&KR0152;莆田扵亰師今君之沒又&KR0152;之斯文之緒豈¶
遂終&KR0376;也㢤門人張吳同里且親收拾遺藁㑹粹爲三十八卷¶
與同門臨安胡世顯校正刻之以余辱有忘年之好属爲之序¶
君名文字以文自&KR0197;黟南生云至正二十二年十一月丁未序¶
　　　孟待制文集序¶
&KR0038;朝之文凡三變中綂至元以来風氣開闢車書混同搢紳作¶
者與時更始其文如雲行雨施&KR1480;霈萬物充然其有餘也延祐¶
&KR0004;&KR0071;體之君虚己右文學士大夫㴠煦乎承平鼓舞乎雍熈誓¶
<pb:KR4d0590_SBCK_022-2b>¶
以𫠦長與世馳騁黼黻帝載鋪張人文號極古今之盛然厲金¶
石以&KR0557;和平之音肆雕鐫以篆忠厚之&KR1156;而峭刻森嚴殆未昜¶
以淺近闚也天暦之際作者中興上探詩書禮樂之源下泳秦¶
漢唐宋之瀾擺落凡近憲章徃哲緝熈皇墳光並日月登謌清¶
廟氣𨹧騷雅由是和平之音大振忠厚之&KR1156;復還其用力也如¶
藺相如&KR0936;身秦廷全璧歸趙嗚呼其難矣㦲今翰林待制孟君¶
砥礪成均&KR0557;昻俊造扵斯時也固已𡵯趋延祐之轍而先後之¶
矣乃𫾻厯省䑓左章右程問其職則&KR0024;&KR0692;而拾遺也詢其業則¶
稽古而立言也人方汲汲我獨熈熙衆皆碌碌我則舒舒扵是¶
又奉其𫠦謂忠厚和平者綢&KR1230;扵詩書周旋扵禮樂浸&KR0075;扵秦¶
漢優柔扵宋唐身勤而詞愈脩跡顯而業益專髪種種而志彌厲¶
雖劫以兵衆不變也其用心亦精矣文章與時升降故氣勝則¶
<pb:KR4d0590_SBCK_022-3a>¶
野詞勝則巧要非人之𫠦&KR0014;為也天也今孟君之文棄峭刻而¶
就和平却雕鐫而趋忠厚毅然扵三變之後操不野之音寳不¶
朽之&KR1156;若固有之充是道也吾知其全璧而歸無憾矣詩文揔¶
若千首𨤲為若干卷序而存之以伺知者君名昉字天暐西人¶
也至正十二年十一月已未序¶
　　　金佗粹編序¶
宋髙宗承祖宗之緒雖間関播越退保江南然與漢光武不階¶
尺土者異矣而靖康之敵又非新室赤眉之北南渡將相肺腑¶
爪牙之臣亦非若&KR0494;時馮異仗劒而崛起者加以重熈累洽仁¶
漸摩浸漬淪膚浃髄垂二百年一旦兩宫蒙塵宗社為墟中原¶
父老日夜欷歔思宋不减三輔然光武弟徒歩南陽左祖一呼¶
盡&KR0167;髙皇帝舊物其故何㢤盖光武知人眀見萬里髙宗舉&KR0038;¶
<pb:KR4d0590_SBCK_022-3b>¶
聴扵權臣故囬溪之敗馮異之罪小朱仙鎮之捷岳飛之㓛大¶
光武不以一挫之失忘逺圖故異卒以𠕅造之㓛興漢室髙宗¶
不&KR0014;因𢧐勝之鋒用岳飛而狥主和之議任秦檜故以恢復自¶
任者&KR0244;&KR0085;以媒忌嫉之口以忠貞許&KR0038;者卒無以&KR0969;鍜錬之禍¶
夫𫠦貴乎中興之主者不以其&KR0014;雪父兄之恥光武考之烈乎¶
今舉垂成之業而棄之使馮異君臣專羙扵千載岳飛父子㗸¶
寃扵地下此孝子忠臣𫠦以讀金佗粹編者未甞不為髙宗惜¶
也飛父子沒餘二十年孝宗受禪其孫珂實始以𥸤天辨誣錄¶
詣&KR0692;訴上由是詔賜墳廟復爵位頒封謚禄遺孤時髙宗為太¶
上皇猶及見之吾意其北望舊亰必恨不誅秦檜以謝天下嗚¶
呼巳無及矣編捴若干卷今江浙行中書平章政事兼同知行¶
樞宻院事吴𨹧張公命㫁事官&KR0052;厯吴郡朱元佑重刻且曰西¶
<pb:KR4d0590_SBCK_022-4a>¶
湖書院岳氏故第也冝序而蔵諸至正二十三年三月甲子左¶
右司&KR0048;中臨海陳基序¶
　　　飛雲樓詩并序¶
浮光王君季野由其先公叅政　賜苐吴門群公子㓜學長娶¶
不出呉境而季野别業扵是有在笠澤者矣㕘政公䆠業焜燿¶
事親&KR0057;盡孝季野盖酷似之故㳺釣𫠦至輒不忘其親此飛雲¶
之楼𫠦以作也予家天台少以賤貧赱四方每東望白雲輒興¶
狄公太行之思甞竊歎曰狄公社稷臣也吾何為者乃妄自擬¶
狄公尋復自念古今賢不肖窮逹雖殊然人子之扵親寧有二¶
致耶乃奉母来吳名其室曰白雲山房季野翩翩貴介頋&KR0014;折¶
莭好學日與布衣韋帶之士㳺雖以予之無似既辱与之交又¶
數要予登其楼以共適其&KR0244;江湖際天上下一色相與¶
<pb:KR4d0590_SBCK_022-4b>¶
上地變扵下人變扵中甚矣㢤素之不可以不安也方今¶
聖神御天賢智在位五典&KR0025;而百揆叙三光明而九土平君子¶
扵是退而歸曽閔事親之孝服冀缺夫婦之敬䔍夷齊兄弟之¶
譲尚孔子子産𠦑牙夷吾朋友之風熈熙焉施施焉安其素扵¶
其中田之廬如金君伯祥者亦可謂太平之幸民矣易曰父父¶
子子兄兄弟弟夫夫婦婦而家道正又曰君子思不出其位其¶
其不謂是歟天台陳基升其堂而樂之乃作詩曰　莫髙者天¶
日月麗焉莫厚者地河岳位焉俯仰兩間惟人實叅之厥有恒¶
徳是以為秉彜君子&KR0098;蹈斯曰安素以家則正以&KR0038;則衮爰治¶
我廬爰闢我室以敦我宗姓以樂我婣戚爰樹我桒爰藝我稷¶
以製我衣&KR0260;以為我酒食天之與我惟曰有常分聖亦有言遯¶
世而無悶匪髙&KR0154;以覆匪厚&KR0154;以載庶㡬夙夜永底無悔¶
<pb:KR4d0590_SBCK_022-5a>¶
　　　息畊亭詩有序¶
余讀豫章鄭士亨氏息畊亭記見君子有髙丗之志焉士亨䔍¶
學力行為文章一夲扵古使出而鳴　&KR0038;家之盛則其志之𫠦¶
存豈徒言㢤今退而畊扵野艾蓬蒿斬藜藿為亭以息其勞朝¶
則服田事夕則誦詩書六藝之文以求周公孔子之道而其自¶
附古人猶有&KR0145;扵擊壌翁嘻翁固髙丗之士也㢤吾聞后稷之¶
治穡茀豊草薙稂莠去蟊賊然後苗之彂者堅秀者好而秋之¶
穫冨焉士之扵道也亦然斥申韓茀豊草也距楊墨薙稂莠也¶
排佛老去蟊賊也扵是禮以畊之義以種之而人情之田斯闢¶
矣士亨之治穡不戾扵后稷則其扵道也固擊壤翁之道矣余¶
未&KR0014;士亨以䆒其說扵其歸也賦息畊亭詩詩曰我畊扵野穮¶
之蓘之我田既臧我苗日滋尔狼尔莠尓螟尔&KR2888;不務去之為¶
<pb:KR4d0590_SBCK_022-5b>¶
苗之賊我田既登我稷惟馨維春維秋以甞以烝維我百榖匪¶
種&KR0154;獲維我百骸匪勤&KR0154;息勤之以時息之以𫠦式謌我詩以¶
御田祖¶
　　　送脫歡叅政詩有序¶
叅政元鼎公以勲閥世胄折莭講學江漢間與寒畯韋布之士¶
角藝有司擢髙苐為天子門生欝然以文學政事名當世由州¶
縣厯&KR0048;署積官位執政皆在江西省用兵以来親與士大夫同¶
勞苦凡十閱寒暑文武忠孝精敏&KR0376;人至正壬寅冬十一月入¶
亰師道由淮䠂獲納交下執事終日論談非古今理&KR0333;則政事¶
得失温乎其容藹乎其言浩乎其有源委也基㳺四方且老矣¶
辱知公卿亦不為少獨恨見公之晚山東羣盗告平公買馬束¶
&KR1019;治行甚遽基惜其去不敢㽞因賦詩以泄其思詩曰¶
<pb:KR4d0590_SBCK_022-6a>¶
相見各云遟相别何太遽依依淮陰郭望望山東路山東路已¶
平萬里接神亰衣冠朝鳯&KR0692;鴈行皆弟兄故舊驚還喜華髪今¶
如此㽞得寸心丹歸来奉¶
天子¶
夷白齋藁卷之二十二¶
<pb:KR4d0590_SBCK_022-6b>¶
