# -*- mode: mandoku-view; -*-
#+TITLE: 夷白齋藁
#+DATE: 2015-09-12 01:27:49.585681
#+PROPERTY: ID KR4d0590
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 18
#+PROPERTY: FILE SB12n0745-018夷白齋藁-卷之十八.
<pb:KR4d0590_SBCK_018-1a>¶
夷白齋藁卷之十八¶
　　　　　　　　　　　　　　臨海　陳　基　著¶
　　　　　　　　　　　　　　金華戴　良　編¶
　　序¶
　　　送邹&KR0122;史還江西序¶
昔邹君弘道之先大父教授君以&KR0014;詩知名故&KR0038;子監丞莆田¶
陳公甞欲薦之詞林未果而教授君卒扵家余與教授君逰時¶
弘道方與其弟工文辞為舉子業未㡬余㳺北方弘道以賢&KR0014;¶
書薦扵郷尋與計偕上春官與數十百人角勝負及¶
天子臨軒䇿士弘道遂以進士擢髙䓁得官歸江南余在亰師¶
亰師之人知余與教授君友莫不為余道弘道之賢而余故雅¶
知教授君平生冝有令孫如弘道者獨念教授君積徳誠使假¶
<pb:KR4d0590_SBCK_018-1b>¶
之以年則其見弘道褒然舉首扵數百人之中為¶
天子門生克有成立以為郷里榮頋非邹氏祖孫非常之慶耶¶
弘道之禄不逮大父矣然擢第為名進士居官為良有司辟行¶
省為材&KR0122;史凡&KR0001;以為&KR0045;名顯親計者未始一日不奉以周旋¶
教授君雖死亦可以無憾矣今弘道為西省使者告糴扵吳呉¶
父母之&KR0022;也弘道不敢以使者自居獨身岀入民間與民為市¶
&KR0001;糴雖不貲而人曽不知擾往往相謂曰鄒&KR0122;史不以官戾民¶
夫豈以郷里故耶彼以&KR1425;牒迫民以刑憲臨民且旦夕遣吏呌¶
&KR0349;&KR0549;突雖雞狗不得寜者此其以他使者待吳人固冝尓耶抑¶
和糴以&KR0497;軍餉其事急其&KR0020;逼有不得不尔耶今&KR0122;史君為隣¶
省告糴父母之&KR0022;固自與他使者不侔然他使者亦以和平待¶
民以優賈誘民而民雖朘削亦&KR0005;樂與為市夫以和糴為民而¶
<pb:KR4d0590_SBCK_018-2a>¶
使民不堪命亦豈使者之事也&KR0122;使君讀前史至唐元和以来¶
和糴之害甚扵稅賦恨不奮臂出其間與當時廷臣共諍之頋¶
肯以告糴譁然而駭以病其郷里父兄子弟耶掾史君公平㢘¶
恕使得行其志扵時則其張之翕之左之右之&KR0005;無施不可告¶
糴特細事尔其使還江西也吴之善扵詩者咸賦之余辱與弘¶
道故故又為之序云至正十四年夏五月甲申¶
　　　送夲上人東歸序¶
余郷本上人立中為浮屠松江衣粗食糲䆒心禪理蚤夜刻身¶
甚力間出與大夫士揚㩁古文藝肆筆為詩章奕奕有竒氣遍¶
訪浙東西諸名山長老大浮屠莫不以禮引接之余聞上人之¶
賢有日矣今年上人来吳門始相見握手繾綣問郷曲里社孰¶
逺孰近孰䟽孰戚乃知其與余世有婣童稚時往来田間出入¶
<pb:KR4d0590_SBCK_018-2b>¶
桒梓未必不相識及各之四方&KR0001;學異師&KR0001;服異業&KR0001;趋異塗¶
一旦卒然見面不相知名非假文字之慇懃語言之悃欵則余¶
与上人不㡬終身為胡越之人乎上人貌甚偉氣甚温志甚慤¶
開口論文字上下&KR0025;横反覆空有卒弗畔乎理與之居同帝食¶
同鼎飲同器雖終身不厭余方資上人以逰乎方之外上人頋¶
以大母之䘮&KR0005;東歸臨海省父母因奉襄&KR0089;事徴余言以為别¶
夫去閭巷逺親戚二十年服浮屠之服誦浮屠之言冝亦浮屠¶
而已矣今病心勞形不逺千里赱山川冐霜露辛苦蒲伏以庶¶
㡬其生敬死哀之心夫豈直以詩章自雄徒&KR0145;如么弦孤韻瞥¶
入人耳之為貴㦲世盖有墨名而儒行者吾扵上人又何間焉¶
上人歸矣郷里之老者死壮長衰與上人逰者皆異時田間之¶
童稚桑梓之少年也然亦有邂逅不相識者乎上人以親而歸¶
<pb:KR4d0590_SBCK_018-3a>¶
余以親而㽞髙雲&KR0012;飛懐彼故岑此人情之&KR0001;以不忘土也為¶
我謝昆弟曰　我廬舎藝我&KR0112;稷余&KR0005;奉老母歸田里啜粟水¶
飲優逰卒&KR0010;以樂其志矣¶
　　　送張知事序¶
浙水西諸郡出稅賦奉　&KR0038;家多寡固有差然近&KR0010;兵興資¶
糧兵械什器百物之需率耴之平江嘉興松江盖此二路一府¶
無平原大陸山林之阻非若錢唐吳興毗&KR0092;壌地與微饒義興¶
㓂&KR1327;兇㜸出沒之境相接溝塍甽澮井分碁置大川小源興三¶
江五湖相出入人居其土　歩非舟楫莫濟使車驛傳之塗往¶
来北南千里一&KR0100;四頋皆沙洲浦溆藿蒲菰葦鳬鷖鴈騖之區¶
&KR0196;波莾蒼舉目無際烏合蟻聚之徒相煽誘肆妖毒攻䧟城池¶
&KR0001;在崩潰相望獨此二路一府以水為封域利城守不利野&KR0062;¶
<pb:KR4d0590_SBCK_018-3b>¶
僅以地&KR0020;得完然用是水陸之餫饟士卒之調彂器械百物之¶
徴求不責他郡而區區彈丸之地日給月供家罷户耗而與被¶
㓂之&KR0022;俱弊矣獨&KR0273;各得賢師帥拑循其父兄勉焉鞠躬竭力¶
公上松江眂二路又僻在泖陂並海之陬其地非川陸之&KR0843;喉¶
羽書　璽莭非有故不至其民勤扵農桒使&KR0010;無水旱螟&KR2888;之¶
之菑加以賢師帥字飬不苛則其俗&KR0197;昜治大名張君師明由¶
&KR0054;士弟子貟為侍儀司舎人再調而為其府知事師明讀書逹¶
古今識事變且刻身㢘謹與其&KR0025;弟户部&KR0048;中師&KR0098;俱有聲扵¶
時其以&KR0025;事居幙府賛師帥布¶
聖天子㤙徳扵用兵伐叛之時使其民宴然益知尊其君親¶
其上雖有供億之虞而無枹鼔之警則師明之賢&KR0005;與其師帥¶
並&KR0091;東南而融顯光大且權輿扵此矣扵其行呉之&KR0014;詩者咸¶
<pb:KR4d0590_SBCK_018-4a>¶
賦之属序之至正十四年十月&KR0203;旦序¶
　　　友迂軒文集序¶
&KR0038;家承平百年公卿大夫以文章政事&KR0120;成均者盖彬焉今都¶
水庸田使宣城貢公之為&KR0054;士弟子貟也即學古工文詞同舎¶
諸生皆自以為不及方是時先集賢文靖公與　中朝學士先¶
生並以老成魁&KR0043;待　詔詞垣言道術則夲周公孔子孟軻¶
言文學則由賈&KR0105;董仲舒劉向司馬遷班固韓愈歐陽脩之倫¶
一時作者祖&KR0274;詩書憲章禮樂為聲詩則薦之郊廟為典䇿則¶
施之　朝廷皆&KR0054;綜古今成一家言盖三光五嶽混一之氣至¶
是而極盛矣公以搢紳佳子弟岀入諸老先生閒折莭以纂言¶
脩業為務及觧&KR0260;授官遂供奉翰林累遷為翰林待　制&KR0038;子¶
司業間以理官岀讞紹興路獄三年政&KR0197;平&KR0098;延祐以来諸老¶
<pb:KR4d0590_SBCK_018-4b>¶
先生&KR0091;有後者惟文靖而公遂以文章政事名天下矣及¶
皇上虚心儒學銳意中統至元之治宰相以公學問&KR0085;以&KR0052;緯¶
人文政事&KR0085;以羽翼　王化乃擢公為吏部&KR0048;中尋拜監察御¶
史又由小宗伯轉兵部侍&KR0048;風猷氣望蔚然為儒林之冠而成¶
均得人殆不徒以文章鳴　&KR0038;家之盛&KR0001;謂文靖之後有人至¶
而益信矣且自古&KR0014;言之士如賈&KR0105;之論治道董仲舒之䆒天¶
人劉向之明&KR0052;術司馬遷班固之&KR0274;史韓愈之原道皆奥衍宏¶
深為一王泫然皆不得乆居朝著見諸事惟其&KR0001;傳者獨空言¶
而巳惟歐陽氐以文章顯其詞令褒貶既敷之扵訓誥伸之扵¶
典謨&KR0730;揚諷諭復著之扵雅頌奏之扵神眀而其聲光位势又¶
得與韓范冨諸公並&KR0091;為人傑今公以文章政事駸嚮用致位¶
通顯其言婉者冝頌穆如清風之中人也直者冝諍凛乎箴砭¶
<pb:KR4d0590_SBCK_018-5a>¶
之切軆也叙理&KR0333;則眀白而朗暢陳道義則委折而沖融大者¶
可以著詞令述褒貶小者可以廣&KR0730;&KR0045;形諷諭盖&KR0005;益使聲光¶
焜耀位&KR0020;隆重而文靖有後之言不獨信扵今傳之後世亦且¶
&KR0085;以耴徵矣公之為都水使者至吳也基&KR0023;觀豫章塗貞&KR0361;良¶
&KR0001;編友迂軒集若干卷因論次&KR0001;知為序以質之扵當世知言¶
君子公名師泰字泰甫友迂軒其自&KR0197;云至正十四年十月庚¶
子序¶
　　　奉親圖詩序¶
恱堂禪師顔公迎其母扵僅昌&KR0038;之翁洲築室平江之崑山資¶
福寺西數百武&KR0497;飬惟謹及為大浮屠領資福徒属晝夜演佛¶
事猶勤勤不&KR0520;母子禮母氏年八十餘童顔稚齒&KR0120;居飲食歩¶
履益康強公每侍側下氣愉色惟母意&KR0001;欲盖公不以浮屠儉¶
<pb:KR4d0590_SBCK_018-5b>¶
其親親亦終身安其志欣然樂而忘郷里母氏以髙壽終公病¶
心戚容哀毀不&KR0014;堪乃命善畫者&KR0030;其為飬如平生卷舒瞻省¶
以慰罔極噫此仁人之孝子之&KR0001;以厚其親者公獨異浮屠㦲¶
浮屠書有孝子&KR0052;言孝甚&KR0497;彼以空虚為禪文字為教者扵孝¶
㦯不暇惟律以五戒為首猶有一舉&KR0085;不敢忘父母之義故昔¶
之浮屠有棄住持獨身歸織屨飬母僧史書其事至今傳詠不¶
衰公氣岸魁壘應物機警日與其徒&KR0003;出世間法而不徒以空¶
虚為事至扵飬生送終之責不以出世間而㦯慊焉則又若一¶
舉&KR0085;不敢忘父母者世以&KR0474;子扵親二本豈其然㢤公逰乎方¶
之外而雅與搢紳大夫為文字交縉紳大夫樂為詩以&KR0091;道之¶
盖&KR0005;貽後之續僧史者考焉余與公皆東州人故為之序至正¶
十四年九月既望序¶
<pb:KR4d0590_SBCK_018-6a>¶
　　　贈曽彦魯序¶
西夏長壽君景仁以湖廣行省理問&KR0001;知事乗傳使吳&KR0244;母夫¶
人病中滿黄彂外且劇景仁以為憂問醫扵庸田副使髙公公¶
以魯君彦魯薦彦魯診脉曰此得之脾冒濕&KR0044;投藥療之即瘉¶
景仁思欲以言侈其恵余雅知景仁事親孝而彦魯為大府史¶
以醫逰公卿間其&KR0120;人之疾如此皆可書乃為之言曰昔者先¶
王設醫師掌醫之政令凡&KR0022;之有疾病者造焉則使醫分而治¶
之&KR0010;終則稽其醫事以制其食而五味五榖五藥之齊存乎神¶
農子儀之術五氣五聲五色之審存乎扁鵲之伎而九竅九蔵¶
之&KR0049;存乎秦和岐伯榆拊之数然自秦滅典籍而醫方亦與聖¶
人之&KR0052;並&KR0440;至漢興廣開獻書之路使謁者陳農求遺書扵天¶
下作史者&KR0145;以列諸藝文而與六&KR0052;百家之書並傳扵後丗者皆¶
<pb:KR4d0590_SBCK_018-6b>¶
李柱&KR0038;之&KR0001;校也夫脈有&KR0052;絡骨髄隂陽表裏之殊藥有五苦¶
六辛水火之濟而醫有箴石湯火酒醪之用囙脈以視病之淺¶
深在&KR3370;理者以湯熨之在血脉者以箴石攻之在腸胃者以酒¶
醪治之此皆神農子儀扁鵲秦和歧伯榆拊之倫&KR0120;度量立規¶
矩&KR0091;權衡案縄墨與天地叅爲生人萬世之計而漢淳于公張¶
長沙近世劉河間張易水李東垣之徒守之以爲律令者也故¶
醫之用藥猶吏之用法藥以去病法以除弊盖禮不&KR0085;而後法¶
施猶飬不&KR0085;而後藥用焉今彦魯之禄不制以醫事軄守不掌¶
扵醫師而&KR0022;之有疾者造之&KR0178;後不待&KR0010;終而其&KR0120;人之病如¶
&KR0120;景仁之母夫人者皆可稽也然䆒其業方以儒術縁飾吏事¶
而刑名法家之說習之如習神農子儀之書其執文牘佐郡長¶
吏除民&KR0001;疾苦又若用湯火箴石之属以去癘疾也今書滿&KR0005;¶
<pb:KR4d0590_SBCK_018-7a>¶
辟&KR0519;府史使由此而升則其登顯仕食厚禄如太倉令長沙守¶
者殆猶䇿&KR0038;馬以&KR0244;燕薊非一日千里不止也昔之論為國者¶
盖以醫&KR0145;諭焉故余因景仁之意申而言之非敢為彦魯告告¶
其知彦魯者必以吾言為弗戾云¶
夷白齋藁卷之十八¶
<pb:KR4d0590_SBCK_018-7b>¶
