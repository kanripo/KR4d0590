# -*- mode: mandoku-view -*-
#+TITLE: 夷白齋稿
#+DATE: 2015-09-23 10:27:18
#+PROPERTY: JUAN 18

¶¶
　　序¶
　　　送鄒椽史還江南序¶
昔鄒君𢎞道之先大父教授君以能詩知名故國子監
丞莆田¶陳公常欲薦入詞林未果而教授君卒於家余
與教授君㳺時¶𢎞道方與其弟工文章為舉子業未幾
<pb:KR4d0590_WYG_018-1b>
余㳺北方𢎞道以賢能¶書薦於鄉尋與計偕上春官與
數千百人角勝負及¶天子臨軒䇿士𢎞道遂以進士擢
髙第得官歸江南余在京師¶京師之人知余與教授君
善莫不為余稱𢎞道之賢而余故雅¶知教授君平生宜
有令孫如𢎞道者切念教授君積徳使假<md:KR4d0590_SBCK_018-1b>¶之以年則其
見𢎞道裒然舉首於數百人之中為¶天子門生克有成
立為鄉黨榮顧非鄒氏祖孫非常之慶耶¶𢎞道之禄不
逮大父矣然擢第為名進士居官為良有司辟行¶省為
<pb:KR4d0590_WYG_018-2a>
才椽史凡所以為揚名顯親計者未始一日不奉以周
旋¶教授君雖故亦可以無憾矣今𢎞道為西省使者告
糴於吳吳¶父母之邦也𢎞道不敢以使者自居以身出
入民間與民互市¶所糴雖不貲而人曽不知擾徃徃相
謂曰鄒椽史不以官戾民¶夫豈以鄉里故耶彼以榜牒
廹民以刑憲厲民且旦夕遣役呌¶囂挾逼至鷄犬不得
寧者此其以他使者待矣人固宜爾耶抑¶和糴以備軍
餉其事重其勢急有不得不爾耶今椽史君為隣¶省告
<pb:KR4d0590_WYG_018-2b>
糴父母之邦固自與他使者不侔然他使者亦以和平
待¶民以時價不擾民而民雖朘削亦將樂與為市矣以
和糴為名而<md:KR4d0590_SBCK_018-2a>¶使民不堪命亦豈使者之心哉椽史君讀
前史至唐元和年間¶和糴之害甚於賦税恨不奮身出
其間與當時廷臣力諍之顧¶&KR0533;以告糴愕然而駭以病
其鄉里父兄子弟耶椽史君公平亷¶恕使得行其志於
時則其張之翕之左之右之將無施不可乃告¶糴特小
事耳其事竣還江西也吳之善於詩咸賦以美之余辱
<pb:KR4d0590_WYG_018-3a>
與𢎞¶道厚爰為之序云至正十四年夏五月甲申¶書
　　　送本上人東歸序¶
余鄉本上人立中出家雲間衣租食淡究心禪理夙夜
精進¶甚力間與大夫士揚𣙜古今文藝肆筆為詩章奕
奕有竒氣徧¶訪浙東西名山長老大浮圗莫不以禮引
接之余聞上人之¶賢有日矣今年春上人來吳門相見
握手道故問鄉曲社里孰¶逺孰近孰親孰踈乃知其與
余世有婣童稚時徃來田間出入<md:KR4d0590_SBCK_018-2b>¶桑梓未必不相識及
<pb:KR4d0590_WYG_018-3b>
各走四方所學異師所習異業所趨異途¶一旦卒然見
面各不相識非假文字之殷勤語言之悃欵則余¶與上
人不幾終身為胡越之人乎上人貌甚偉氣甚温志甚
𢎞¶開口論文字上下縱横反復空有弗畔於理與之居
同席食¶同鼎飲同器雖終身不厭余方資上人以㳺乎
方之外上人顧¶以大母之䘮將東歸臨海省父母因奉
襄塟事徵余言以為别¶夫去閭巷逺親戚二十年服浮
屠之服言浮屠之言宜亦浮屠¶而已矣今勞心役形不
<pb:KR4d0590_WYG_018-4a>
逺千里走山川冐霜露辛苦䟦涉以庶¶幾其生敬死哀
之心夫豈直以詩篇自娛徒取如么絃孤韵瞥¶入人耳
目之為貴哉世盖有儒名而墨行者吾於上人又奚取
焉¶上人歸矣鄉里之老者死壯者衰與上人㳺者皆疇
昔田間¶童稚桑濮之少年也倘亦有邂逅不相識者乎
上人以親而歸<md:KR4d0590_SBCK_018-3a>¶余以親而留髙雲孤飛懐彼故岑此人
情之所不忘故土也為¶我謝諸昆弟曰葺我廬舎藝我
黍稷余將奉老母歸田里啜菽飲水¶優㳺卒歲以樂其
<pb:KR4d0590_WYG_018-4b>
志矣¶
　　　送張知事序¶
浙水西諸郡出賦税奉國家多寡固有差然近歲兵興
資¶糧器械百物之需率取之平江嘉興松江盖此二路
一府¶無平原大陸山川之阻非若錢塘吳興毘陵壤地
與徽饒義興¶冦攘兇孽出沒之境相接溝塍畎澮井分
棊布大川小源與三¶江五湖相呼吸人居其土非舟楫
莫濟使車驛傳之塗徃¶來北南幾千里一軌四願皆沙
<pb:KR4d0590_WYG_018-5a>
洲浦溆蒲葦菰萍鳬雁鶩鷺之區¶煙波漭蒼舉目無際
烏合螘聚之徒相煽誘肆妖毒攻掠城村¶所在崩潰相
繼獨此二路一府以水為封域利城守不利野戰<md:KR4d0590_SBCK_018-3b>¶僅以
地勢得完然用是水陸之餫饟士卒之調發器械百物
之¶徴求不責他郡而於區區彈丸之地日給月供家疲
户耗而與被¶冦之邦俱敝矣獨幸各得賢師帥拊循其
父兄勉焉鞠躬殫力¶公上松江路又僻在泖陂並海之
陬其地非川陸之咽喉¶璽書羽檄非有故不至其民勤
<pb:KR4d0590_WYG_018-5b>
於農桑幸歲無旱澇蝗&KR0008;¶之灾加以賢師帥撫字不苛
則其俗號易治大名張君師明由¶國博弟子員為侍儀
司舎人再調而為其府知事師明讀書知¶古今逹事變
且克己廉謹與其從弟户部郎中師允俱有聲於¶時其
以從事居幕府賛師帥布¶聖天子恩惠於用兵征討之
時使其民宴如益知尊其君親¶其上雖有供億之煩而
無桴鼔之警則師明之賢將與其師帥¶並稱東南而榮
顯光大且權輿於此矣於其行吳之能詩者屬<md:KR4d0590_SBCK_018-4a>¶余序之
<pb:KR4d0590_WYG_018-6a>
余序之至正十四年十月朔旦¶
　　　友迂軒文集序¶
國家承平日久公卿大夫以文章政事起成均者盖彬
彬焉今都¶水庸田使宣城貢之為博士弟子員也學古
工文詞同舎¶諸生皆自以為不若方是時先集賢文靖
公與中朝學士先¶生並以老成魁宿待詔詞垣言道術
則本周公孔子孟子¶之言文學則由賈誼董仲舒劉向
司馬遷班固韓愈歐陽修之倫¶一時作者祖述詩書憲
<pb:KR4d0590_WYG_018-6b>
章禮樂為聲歌則薦之郊廟為典冊則¶施之朝廷皆博
綜古今成一家言盖三光五岳混一之氣至¶是而盛極
矣公以搢紳佳子弟出入諸老先生間折節以立言¶修
業為務及釋褐授官遂供奉翰林累遷為翰林待制國
子¶司業間以理官出讞紹興路獄三年政稱平允延祐
以來諸老<md:KR4d0590_SBCK_018-4b>¶先生謂有後者惟文靖而公遂以文章政事
名天下矣今¶¶上虚心儒學銳意治統至元之治宰相以
公學問足以經緯¶人文政事足以羽翌國¶¶家之盛則文
<pb:KR4d0590_WYG_018-7a>
靖公之後有人至¶此而益信矣且自古能言之士如賈
誼之論治道董仲舒之究天¶人劉向之明經術司馬遷
班固之述史韓愈之原道皆奥衍宏¶深為一世法然皆
不得久居朝宁見諸事業惟所傳者獨空言¶已耳然歐
陽氏以文章顯其詞令褒貶既敷之於訓誥申之於¶典
謨導揚諷諭復著之於雅誦奏之於神明而其聲光位
勢又¶得與韓范富諸公並稱為人杰今公以文章政事
駸駸向用致位¶通顯其言婉者宜頌清風穆如之中也
<pb:KR4d0590_WYG_018-7b>
直者宜諍凛乎褒貶<md:KR4d0590_SBCK_018-5a>¶之體也叙理亂則明白而朗暢陳
道義則委折而從容大者¶可以著詞令明激揚小者可
以廣宣導形諷諭將使聲光¶焜燿位勢崇隆而文靖有
後之言不徒信於今傳之後世自足¶以取徴矣公之為
都水使者至吳門也基獲覩豫章塗貞叔良¶所編友迂
軒集若干巻因論次所知為序以質之於當世立言¶君
子公名師泰字泰甫友迂軒其自題也至正十四年十
月庚¶子
<pb:KR4d0590_WYG_018-8a>
　　　奉親圗詩序¶
恱堂禪師顔公迎其母於鞏昌郡之翁州築室平江之
崑山資¶福寺西數百武修養惟謹及為大浮圗領寺中
徒衆晝夜演佛¶事猶勤勤不懈母子禮母氏年八十餘
童顔鶴髮起居步履飲食¶益康健公每侍側下氣愉色
惟母意是順盖公不以浮圗儉<md:KR4d0590_SBCK_018-5b>¶其親母亦終身安其志
忻然樂而忘梓里母氏以髙夀終公慟¶心戚容哀毁不
能堪乃凂善畫者肖母像奉供如生日巻舒展省¶以慰
<pb:KR4d0590_WYG_018-8b>
罔極噫此仁人孝子之所以厚其親者公豈以方外異
哉釋氏¶¶書有報恩經以孝為修彼以虚空為體文字為
教者於孝¶不暇惟律以五戒有一舉足不敢忘父母之
恩者故昔¶之浮圗有棄住持事身歸織屢養母者僧史
記美之至今傳誦不¶衰公氣宇魁偉應事機警日與徒
衆談出世間法而不徒以空¶虚為事至於養生送終之
禮不以出世間而或歉焉則有若一¶舉足不敢忘其親
者世以釋氏於親二本豈其然哉公㳺於方¶之外而雅
<pb:KR4d0590_WYG_018-9a>
與搢紳大夫為文字交大夫士咸為詩以稱道之¶盖將
貽之後續僧史者攷焉余與公皆東洲人故為之序至
正¶十年九月望日<md:KR4d0590_SBCK_018-6a>¶　　　贈曽彦魯序¶
西夏長夀君景仁以湖廣行省理問所知事乗傳使吳
適母夫¶人病中滿黄發外且劇景仁憂甚問醫者於庸
田副使髙公公¶以曽君彦魯薦彦魯診脉曰此病在脾
胃濕熱投藥療之随愈¶景仁思欲以言美其術余雅知
<pb:KR4d0590_WYG_018-9b>
景仁事親孝而彦魯為大府史¶以醫㳺公卿間其起人
之疾如此皆可書乃為之言曰昔者先¶王立醫師治醫
事凡邦有疾病者咸造焉則使醫師分而治¶之歲終則
稽其事以頒其禄而五味五榖五藥之劑存乎神¶農子
儀之書五氣五聲五色之審顯乎扁盧之技而九竅九
蔵¶之侯著乎岐伯秦和榆柎之數然自秦焚典籍而醫
方亦與聖¶人之經並廢至漢廣開獻書之路使謁者陳
農求遺書於天¶下作史者取以列諸藝文而與六經百
<pb:KR4d0590_WYG_018-10a>
家之書並傳於後世者皆<md:KR4d0590_SBCK_018-6b>¶李柱國之所校也夫脉有經
絡骨節隂陽表裏之殊藥有五苦¶六辛水火之濟而治
有鍼石湯火酒醪之異因脉以察病之淺¶深在腠理者
以湯熨之在血脉者以鍼石攻之在腸胃者以酒¶膠散
之此皆神農岐伯子儀盧扁秦和榆柎之倫起度權立
䂓矩稱量¶衡按繩墨與天地参為生人萬世之計而漢
世淳於公張¶長沙近世劉河間張易水李東垣之徒共
守之以為律令者也盖¶醫之用藥猶吏之用法藥以去
<pb:KR4d0590_WYG_018-10b>
病法以除弊故禮不足而後法¶施猶養不足而後藥用
焉今彦魯之禄不制於醫司職守不掌¶於醫師而邦之
有疾者造之恐後不待歲終而其起人之疾如¶起景仁
之母夫人者皆可稱也然究其業方以儒術縁飾吏事¶
而刑名法家之説習之如習神農子儀之書其執文牘
佐郡長¶吏除民間疾苦又若用湯火鍼石之屬以去夙
疾也今秩滿將<md:KR4d0590_SBCK_018-7a>¶辟漕府史使由此而升則其登顯榮食
厚禄如太倉令長沙守¶者殆猶策駿馬以適燕薊非一
<pb:KR4d0590_WYG_018-11a>
日千里不止也昔之論為國者¶盖以醫取喻焉故余因
景仁之意申而言之非敢為彦魯告告¶其知彦魯者必
以吾言為弗戾也¶
　
　
　
　
　
<pb:KR4d0590_WYG_018-11b>
　
　
　
　
　
　
　
　夷白齋稿巻十八<md:KR4d0590_SBCK_018-7b>¶<md:KR4d0590_SBCK_019-1a>¶
<pb:KR4d0590_WYG_019-1a>
欽定四庫全書
　夷白齋稿巻十九¶
　　　　　　　　　　　　　元　陳基　撰
