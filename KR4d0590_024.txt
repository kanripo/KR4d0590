# -*- mode: mandoku-view; -*-
#+TITLE: 夷白齋藁
#+DATE: 2015-09-12 01:27:49.829695
#+PROPERTY: ID KR4d0590
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 24
#+PROPERTY: FILE SB12n0745-024夷白齋藁-卷之二十四.
<pb:KR4d0590_SBCK_024-1a>¶
夷白齋藁卷之二十四¶
　　　　　　　　　　　　　　臨海　陳　基　著¶
　　　　　　　　　　　　　　金華戴　良　編¶
　　記¶
　　　春暉楼記¶
呉郡崑山之界溪有園池曰玉山佳䖏隐君子頋仲英甫之别¶
業也山之西為草堂堂之北為春草池跨池為屋以蔵法書名¶
畫如昔人之舫齋者舫上構重屋曰春暉楼与𫠦謂湖光山色¶
者相值仲英曰率其子若孫為壽扵其親畢輒與賔客者沉吟¶
六義為詩以&KR0244;登臨之&KR0208;甞誦唐貞曜先生孟郊氏㳺子吟而¶
有感焉既以春暉名楼且徴予文以為記嗟乎世之難遇者太¶
平人之至樂者具慶故風人之歎恒不&KR0085;扵𫠦遭而天下之情¶
<pb:KR4d0590_SBCK_024-1b>¶
莫不願扵逮飬彼重堂層軒廽廓&KR0232;舘与夫珎禽異卉世之好¶
事者皆可以力致至扵俛仰四世具慶一門行無覉旅之思居¶
有園池之勝盡天下逮飬之樂無風人不&KR0085;之歎此盖非人之¶
𫠦&KR0014;必者雖萬乗之卿相不可強而致也然則太平之士如仲¶
瑛者亦可謂樂其心不違其志矣而登臨容與頋猶有感扵春¶
暉豈𫠦謂愛日之心自知不&KR0085;者乎然是楼也廣不四楹髙不¶
十仞近則綽阜之坡陀馬鞌之&KR1182;崪逺則海虞之綿延揚城之¶
鉅浸與夫洞庭陽山朝光暮景出沒變化凡為其賔客者皆執¶
筆而賦之矣余獨推夲名楼之義而為之記云至正十年十一¶
月甲子也¶
　　　佩韋齋記¶
呉興郯九成氏以瓌瑋愽辯㳺公卿間而其為詩清峻粹宻有¶
<pb:KR4d0590_SBCK_024-2a>¶
作者之遺音焉甞自以狷急思𫠦以懲艾而庶㡬夫書紳之義¶
者其要莫如緩乃即𫠦居闢室為齋曰佩韋盖尚志西門氏范¶
莱蕪之𫠦以垂休千載者也以予辱有一日之雅俾為文以記¶
之余聞之目短扵自見故觀面者必以鏡智短扵自知故正己¶
必以道人受天地之中以生性固無不善也然古之君子必佩¶
玉器物必有銘亦以氣禀之㦯拘而𫠦以謹其非辟之入者必¶
託物以為儆也然則西門氏之扵佩韋其猶正&KR0161;𩬊者之扵鏡¶
乎抑柔不茹剛不吐仲山甫之見稱扵尹吉甫而寛猛相濟孔¶
子之𫠦以善鄭子産者也君子亦中庸而己特逺云乎㢤况思¶
無邪者詩之善&KR0052;也温柔敦厚詩之善教也九成盖甞優柔詠¶
歎而有得夫六義之&KR0562;冝邇之事父逺之事君無適而不得性¶
情之正而託物為鑑頋猶有待扵韋則其𫠦以窮窮乎擇地而¶
<pb:KR4d0590_SBCK_024-2b>¶
趋而敬以為輿恂恂乎捫舌之規而禮以為樞其扵言行悔尤¶
何如㢤嗚呼西門氏之為莫欺范莱蕪之貞莭&KR0376;俗固百世之¶
賢大夫君子也前志有之以長續短以有餘&KR0024;不&KR0085;九成以之¶
因書以為佩韋齋記¶
　　　存存齋記¶
沈君仲説隐居扵吳㑹畊學扵笠澤廬於陳公之原而皆名其¶
室曰存存齋盖&KR0145;易大傳之語而陳公原之廬樸而不陋簡而¶
有容甍不加雕椽不加斵而室之制具焉盖沈氏世有詩書之¶
澤而其先隴𫠦在土厚水深松柏薈蔚斯齋也在墓之左環以¶
流水繚以林薄遥岑緑野星拱繍錯而&KR0010;時霜露之感油然扵¶
寒泉風木間仲說曰子盍為吾記之盖余辱以賔友之末甞执¶
巵酒為祖夫人壽及夫人年终九袠仲&KR0003;持承重之䘮扵此又¶
<pb:KR4d0590_SBCK_024-3a>¶
甞即其䖏而吊焉俯仰生事死𦵏之際敬飬至而哀禮盡仲說¶
𫠦以培其夲而濬其源者非一日矣且成性存存道義之門聖¶
人讃易之辭𥼶之者曰知禮存性而道義出盖學以知之知也¶
孝以履之禮也性由此存道由此出而行之皆&KR0244;扵冝吾㮣於¶
仲說事親之始終見之則扵斯齋也可無言乎噫以簡樸之室¶
廬居&KR0055;厚之水土仲說𫠦以永孝思也以存存之聖謨承詩書¶
之世澤仲説𫠦以垂後昆也後之人第毋以華易樸以繁易簡¶
則沈氏之興未艾矣是為記至正十一年秋七月癸酉¶
　　　静逺齋記¶
吳郡于正夫少喜醫方術其壮也遂以醫名家搢紳大夫樂其¶
慎扵術也題其居曰静逺齋人囙以静逺稱之成都府判官浮¶
光王季野甫由其先公叅政賜第扵吳因家吴中尤折莭与正¶
<pb:KR4d0590_SBCK_024-3b>¶
夫㳺且属余為文以彂明静逺之義而記之夫𫠦謂非寧静無¶
以致逺諸葛武侯戒其子以&KR0113;身飬徳成學廣才者也百世之¶
下讀其書者至&KR0145;其言以為學者之標的吁豈欺也㢤正夫醫¶
家者流其為務非必&KR0113;身飬徳成學廣才而名其齋者頋有耴¶
扵静逺之旨豈有&KR0003;乎盖聖人立醫師掌醫之政令而與天官¶
冢宰並列扵周禮其事則出扵宓羲神農黄帝其書則存扵太¶
素靈樞皆聖人仁民愛物之心𫠦寓也夫以五味五榖五藥飬¶
其病以五氣五聲五色眡其生死兩之以九竅之變𠫵之以九¶
蔵之動此豈慆慢險躁者之𫠦&KR0014;彷彿㢤故必静以致之精以¶
研之而後深且逺者可庶㡬也吾聞上醫醫&KR0038;其次醫人又聞¶
逹則為良相不達則為良醫三代而降以良相而醫國者武侯¶
也以良醫而醫人者扁鵲也武侯以道静以脩身扁鵲以術随¶
<pb:KR4d0590_SBCK_024-4a>¶
俗為變昔者庖丁好道而進扵技使正夫之扵術亦猶庖丁之¶
治牛則其去道且不逺而扁鵲乎何有囙書以為静逺齋記¶
　　　梓軒記¶
吳郡徐君孟逹東埜之南榮有樹曰梓因名其軒曰梓軒昔孟¶
達之先外舅陸君静逺以儒起家為徽州路學教授東埜乃其¶
釣㳺之䖏也是樹也余盖見其手植俯仰二十餘年其拱把者¶
忽欝然數十尺矣夫梓殷人上之詩人詠之周書以之命萹周¶
禮以之命工夫豈以其為木之長其材貞其質實而不剥乎是¶
故為棟梁則可以营都邑建眀堂為琴瑟則可以奏韶武薦郊¶
廟然非遇夫良工則亦操斧過之而弗頋耳吁梓之時用亦大¶
矣且始也吾與公㳺而見其萌今也吾與其子若壻逰而見其¶
長使雨露之飬克遂乎其天培植之㓛不戾乎其性則其堅宻¶
<pb:KR4d0590_SBCK_024-4b>¶
羙澤益壽且孳世有&KR0052;&KR0038;如梓材辨器如梓人則其貞且不剥¶
者&KR0137;者不與樗櫟同棄扵操斧之手亦未可知然棄与不棄物¶
之幸不𦍒存焉吾獨愛其春而榮夏而茂秋而落冬而實而吾¶
與二三子鳴琴讀書扵此庶㡬充然若有得扵生物之妙者則¶
前人之封殖以庇其夲根豈直𫠦謂無忘角弓而巳㢤詩云維¶
枽與梓必㳟敬止囙為乏記使二三子知其植之之自至正十¶
一年冬十月也¶
　　　貞吉齋記¶
吾友陸飬正飾宴休之䖏扵&KR0397;室之側西東為户北南為牖中¶
設匡牀而屏其東琴書圖畫筆牀茶&KR0883;古玩好之属叅差離列¶
而嘉木之植曰橙曰石楠敷榮恱茂無不可愛盖室雖不廣而¶
其資以為蔵脩㳺息者慮無不𤰅以余辱有一日之雅俾審其¶
<pb:KR4d0590_SBCK_024-5a>¶
其義而扁之余以為飬正之名&KR0002;字皆岀扵易𧰼之頥是齋也¶
冝扁曰貞吉飬正曰善囙請余記之夫易之言貞&KR0123;盖不止扵¶
頥然盈天地之間凡有血氣者莫不有待扵飬而聖人實財成¶
輔相而左右之故頥之道在扵莭飲食慎言語盖飲食以飬體¶
言語以飬徳其事至近而𫠦係甚大君子之𫠦以莭且慎者欲¶
其𫠦飬皆&KR0244;扵正己者正則及扵物者無不正矣此頥之貞吉¶
𫠦以為可尚也且物畜然後可飬故受之以頥今飬正之𫠦恃¶
以為飲食男女百物之需者皆前人之𫠦畜也前人之𫠦以遺¶
飬正豈徒充口體恱耳目宴安其起居而巳㢤飬正扵此誠&KR0014;¶
弹琴讀書詠&KR0084;古人以師其行義左圖右史想像古人以法其¶
威儀而其動息莭宣無&KR0244;不由扵正則𫠦謂貞吉者將日周旋¶
扵飲食男女言語動作之間而前人之𫠦遺引而勿替而其𫠦¶
<pb:KR4d0590_SBCK_024-5b>¶
以自飬者又可推以及人矣夫吉者何福也劉子曰&KR0014;者飬之¶
以福飬正其尚勉之若夫推明震下艮上之義以告之則余既¶
為序矣兹不復云至正十一年十一月甲子記¶
夷白齋藁卷之二十四¶
