# -*- mode: mandoku-view -*-
#+TITLE: 夷白齋稿
#+DATE: 2015-09-23 10:27:18
#+PROPERTY: JUAN 24

¶¶
　　記¶
　　　春暉樓記¶
吳郡崑山之界溪有園池曰玉峯佳處隠君子顧仲瑛
甫之别¶墅也山之西為草堂堂之北為春草池跨池為
屋以藏古帖名¶畵如昔人之舫舫上搆重屋曰春暉樓與
<pb:KR4d0590_WYG_024-1b>
湖光山色¶相望仲瑛日率其子若孫為夀於其親畢輙
與賓客沉酣¶六義賦詩以適登臨之趣嘗誦唐貞耀先
生孟郊氏㳺子吟而¶有感焉既以春暉名樓復徴余文
以為記嗟乎世之難遇者太¶平人之至樂者具慶故風
人之嘆恒不足於所遭而世人之情<md:KR4d0590_SBCK_024-1b>¶莫不喜夫逮養凡
邃堂層軒廻廊複館與夫珍禽異卉世之好¶事者皆可
以力致至於俯仰四世具慶一門行無羇旅之思居¶有
園亭之勝極天下逮養之樂無風人不足之感此殆非
<pb:KR4d0590_WYG_024-2a>
人世¶之所可必者雖萬乘之卿相不能强而致也然則
太平之士如仲¶瑛者亦可謂遂其心不違其志矣而登
眺徘徊顧猶有感於春¶暉豈所謂愛日之心自知不足
者乎然是樓也廣不四楹髙不¶十仞近則綽阜之坡陀
馬鞍之&KR0886;崒逺則海虞之綿亘陽城之¶巨淵與夫洞庭
諸山朝光暮景出沒變幻凡為其賓客者皆執¶筆而鋪
揚之矣余獨推本名樓之義而為之記至正十年十一¶
月甲子也
<pb:KR4d0590_WYG_024-2b>
　　　佩韋齋記¶
吳興剡九成氏以瑰瑋博雅㳺公卿間而其為詩清峻
粹宻有<md:KR4d0590_SBCK_024-2a>¶作者之遺音焉嘗自以狷峭思所以懲艾而繹
夫書紳之義¶者其要莫如緩乃即所居闢齋名曰佩韋
蓋尚志西門氏范¶萊蕪之所以埀休千古者也以余辱
有一日之雅俾為文以記¶之余聞之目短於自見故觀
面者必於鏡智短於自知故正已¶者必以道人禀天地
之中和以生性固無不善也然古之君子身必佩¶玉物
<pb:KR4d0590_WYG_024-3a>
必有銘亦以氣禀之或偏而思所以謹非僻之入欲¶託
物以自儆也然則西門氏之子佩韋其猶正鬚眉者之
於鏡¶乎抑柔不茹剛不吐仲山甫之見稱於尹吉甫而
寛猛相濟孔¶子之所以善鄭子産者乎君子亦中庸而
已將逺云乎哉况思¶無邪者詩之善言也温柔敦厚詩
之善教也九成蓋嘗優㳺詠¶嘆而有得夫六義之㫖宜
邇之事父逺之事君無適而非得性¶情之正而托物為
鑑顧猶有待於韋則其所以兢兢乎擇地而<md:KR4d0590_SBCK_024-2b>¶趨而敬以
<pb:KR4d0590_WYG_024-3b>
為輿恂恂乎捫舌之䂓而禮以為樞其於言行悔尤¶何
如哉嗚呼西門氏之莫欺范萊蕪之貞節絶俗固百世
之¶賢大夫君子人也前志有之以長續短以有餘補不
足九成有之¶因書以為佩韋齋記¶
　　　存存齋記¶
沈君仲説隠居於吳㑹耕學於笠澤廬於陳公之原而
以名其¶室曰存存齋蓋取易大傳之語而陳公原之廬
朴而不陋簡而¶有容甍不加彫椽不加琢而室之制具
<pb:KR4d0590_WYG_024-4a>
焉蓋沈氏世泳詩書之¶澤而其先壠所在土厚水深松
栢茂蔚斯齋也在墓之左環以¶流水繚以林麓遥岑緑
野星拱繡錯而歲時霜露之感油然於¶寒泉風木間仲
説曰子盍為我記之蓋余辱在賓友之末嘗捧¶卮酒為
祖夫人九十夀及夫人夀終仲説持承重之䘮於此又<md:KR4d0590_SBCK_024-3a>¶嘗即其處而弔焉俛仰生事死䘮之際敬養隆而哀禮
至仲説¶所以培其本而濬其源者非一日矣且成性存
存道義之門聖¶人賛易之辭釋之者曰知禮存性而道
<pb:KR4d0590_WYG_024-4b>
義出蓋學以知之智也¶孝以履之禮也性由此存道由
此出而措之皆適於宜吾概於¶仲説事親之始終見之
則於斯齋也可無言乎噫以簡朴之室¶廬居深厚之水
土仲説所以永孝思也以存存之聖謨承詩書¶之世澤
仲説所以埀後昆也後之人慎毋以華易朴以繁易簡¶
則存存之餘慶未艾矣是為記¶
　　　静逺齋記¶
吳門于正夫少習醫方術其壯也遂以醫名世搢紳大
<pb:KR4d0590_WYG_024-5a>
夫多其¶慎於術也贈以扁曰静逺齋人因以静逺號之
成都府判官浮¶光王季野甫由其先公叅政賜第於吳
因家於吳與正<md:KR4d0590_SBCK_024-3b>¶夫交善屬余為文以發明静逺之義而
為之記夫所謂非寧静無¶以致逺此諸葛武侯誡其子
以修身養徳成學廣才者也百世之¶下讀其書者至取
其言以為學者之標的吁豈不美哉正夫醫¶家者流其
為務非必修身養徳成學廣才而名其齋乃取於¶静逺
之義豈無説乎先王立醫司掌醫之政令而與天官¶冢
<pb:KR4d0590_WYG_024-5b>
宰並列於周官其事則昉於宓羲神農黄帝其書則著
於太¶素靈樞皆古昔聖人仁民愛物之仁心所寓也以
五穀五藥五味養¶其病以五氣五聲五色尊其生診之
以九竅之變叅之以九¶藏之動此豈慆慢險躁者之所
嘗試哉故必静以致之精以¶研之而後深且逺者可庻
幾也吾聞上醫醫國其次醫人又聞¶之逹則為良相不
逹則為良醫三代而降以良相而醫國者武侯¶也以良
醫而活人者扁鵲也武侯以道静以修身扁鵲以術随<md:KR4d0590_SBCK_024-4a>¶
<pb:KR4d0590_WYG_024-6a>
俗為變昔者庖丁好道而進乎技使正夫之於術亦猶
庖丁之¶治牛則於道其庻幾而扁鵲何有因書以為静
逺齋記¶
　　　梓軒記¶
吳郡徐君孟逹東埜之南塋有樹曰梓因名其軒為梓
軒昔孟¶逹之先外舅陸君静逺以儒起家為徽州路學
教授東埜乃其¶釣㳺之地也是樹也余蓋見其手植俯
仰二十餘年其拱把者¶欝然數十尺矣夫梓殷人尚之
<pb:KR4d0590_WYG_024-6b>
詩人詠之周人以之命篇周¶禮以之命工夫豈以其木
之王其材貞其質堅而不剥乎是¶故以之為棟梁則可
以營都邑建明堂為琴瑟則可以奏韶武薦郊¶廟然非
遇夫良工則亦操斧過之而弗顧也噫梓之時用亦大¶
矣且始也吾與公㳺而見其萌今也吾與公子若婿㳺
而見其¶長使雨露之養克遂乎其天培植之功不拂乎
其性則其堅碩<md:KR4d0590_SBCK_024-4b>¶美澤益夀且孳世有經國如梓材辨器
如梓人則其貞且不剥¶或者不與樗櫟同棄乎操斧之
<pb:KR4d0590_WYG_024-7a>
手亦未可知然棄與不棄物¶之幸不幸也吾獨愛其春
而榮夏而茂秋而蒼冬而實而吾¶與二三知已鳴琴賦
詩於此庻幾充然若有得於生物之妙者則¶前人之封
植以庇其根本豈直所謂無忘其角弓而已哉詩云維¶
桑與梓必恭敬只因為之記使後之人知其植之之自
至正十¶一年冬十月也¶
　　　貞吉齋記¶
吾友陸養正飭燕休之處於寢室之側西東為户北南
<pb:KR4d0590_WYG_024-7b>
為牖中¶設匡床而屏其東琴書畫帖笔笥茶灶今古竒
玩叅差羅列¶而嘉卉之屬如榴如橙橘等敷榮美實靡
不可愛室雖不廣而¶其資以為藏修㳺息者無一不備
以余辱有一日之雅俾審其<md:KR4d0590_SBCK_024-5a>¶義而扁之余以為養正之
名若字皆本於易象之頥是齋也¶宜顔曰貞吉養正曰
善復屬余記之夫易之言貞吉也蓋不止於¶頥也盈宇
宙間凡有血氣者莫不有待於養而聖人實裁成¶輔相
而左右之故頥之道在於節飲食慎言語夫飲食以養
<pb:KR4d0590_WYG_024-8a>
體¶言語以養徳其事似而所係甚大君子之所以節且
慎者欲¶其所養皆歸於正也已正則及於物者無不正
矣此頥之貞吉¶所以為可尚也且物蓄然後可以養故
受之以頥今養正之所¶以為飲食男女百物之所需者
皆前人之所蓄也前人所蓄以貽¶來者豈徒充口體恱
耳目宴安其起居而已哉養正於此誠能¶鼓琴讀書酌
古凖今以師其徳義左右圗書步趨聖賢以法其¶刑儀
而其動息節宣無適不由於正則所謂貞吉者將日夕
<pb:KR4d0590_WYG_024-8b>
周旋¶於飲食男女言語坐卧之間而前人之所貽引而
勿替而其所<md:KR4d0590_SBCK_024-5b>¶以自養又可推以及人矣夫吉者何福也
劉子曰能者養之¶以福養正其尚懋哉若夫震上艮上
之義易之道大¶矣哉不復贅也至正十一年十一月甲
子記¶
　
　
　夷白齋稿巻二十四¶
<md:KR4d0590_SBCK_025-1a>¶
<pb:KR4d0590_WYG_025-1a>
欽定四庫全書
　夷白齋稿巻二十五¶
　　　　　　　　　　　　　元　陳基　撰¶¶
　　記¶
　　　蓬萊
