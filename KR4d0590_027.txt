# -*- mode: mandoku-view -*-
#+TITLE: 夷白齋稿
#+DATE: 2015-09-23 10:27:18
#+PROPERTY: JUAN 27


二十七¶
　　　　　　　　　　　　　元　陳基　撰¶¶
　　記¶
　　　書紳齋記¶
中吳衣冠之族曰海虞徐氏其入仕中朝出仕牧伯者
曰故¶益陽知州子孫多好學從余游者曰緬緬之父曰
孟達甫居松¶陵笠澤間蓄書數千巻教其子緬恪承父
<pb:KR4d0590_WYG_027-1b>
志砥礪激昂稱佳子¶弟請余扁其讀書之舎且徵文以
記之余既扁之曰書紳齋又¶從而為之記曰昔者七十
子之徒學于孔子孔子教之以六藝¶而六藝之文見于
經傳者無慮千百數然究其歸率不過于謹¶言行而已
矣顓孫氏居七十子之中盖以身通六藝而夫子答其<md:KR4d0590_SBCK_027-1b>¶問行也始之以言忠信申之以行篤敬終之以立則見
其參於¶前在輿則見其倚於衡噫此數言者豈直顓孫
氏所宜書諸紳¶哉凡為人子為人臣為人兄弟朋友舉
<pb:KR4d0590_WYG_027-2a>
宜書之盖仰之如日¶星循之如矩矱銘之如几杖箴之
如盤盂勤勤焉勉勉焉不可¶以斯湏離者也聖人既沒
忠信之路塞于楊墨篤敬之門蔽于¶佛老百家之説參
前倚衡之昭然者隱于詞章訓詁之習盖千¶有餘歲矣
濓洛考亭羣夫子作實始紹隆鄒孟氏一髪千鈞¶之緒
使塞者闢蔽者顯隱者著而荀卿揚雄韓愈氏之屬¶扶
持排斥而功未集者至是而復集盖建諸天地而不悖
質諸¶鬼神而無疑百世以俟聖人而不惑者也今吾與
<pb:KR4d0590_WYG_027-2b>
緬朝而學夕¶而思仰照于日星審度于矩矱擇路于忠
信問途于篤敬入求¶以事親出求以事君内求以仁兄
弟外求以交朋友近求以行<md:KR4d0590_SBCK_027-2a>¶州里逺求以行蠻貊者皆
書紳君子參于前倚于衡者也緬尚¶念之讀笠澤所蓄
之書昌海虞所居之族纉益陽所貽之緒亦¶在于言行
之間而已矣乃誦所聞以告之因書以為記亦將以¶自
勗云緬字公逺余則韋羌山人陳基也至正十五年十
一月¶甲子記
<pb:KR4d0590_WYG_027-3a>
　　　水雲亭記¶
都水庸田使西夏楊公雙泉涖官吳門寓第有池焉池
上有亭¶彫甍畫拱締搆偉麗中設匡牀左右圖書筆硯
參置佳卉美竹¶香艸之屬冬則啟南户斵木為䟽承以
素楮水光雲影掩映几¶席顧而樂之因命其亭曰水雲
今江浙行中書平章康里明徳¶公手題其扁公既刻置
其中復俾其客臨川陳基為文以記¶之夫水光雲影徘
徊下上君子詠夫朱子方塘之詩有以見此<md:KR4d0590_SBCK_027-2b>¶心之體焉
<pb:KR4d0590_WYG_027-3b>
是心也人皆有之朱子獨先得其所同然者耳故昔¶之
觀于川上者曰悠然而虛者與神謀淵然而靜者與心
謀今¶公退于休沐逍遙亭上讀古人之書求古人之心
廓乎有容湛¶然不昧萬物交乎吾前吾不隨以遷衆欲
誘乎外吾不從以化舉¶天下之物孰足以喻之其惟水
與雲乎盖水以清為體雲以虛¶為質清者不汚虚者無
着君子思所以神明其徳而與昔之賦¶方塘觀川上者
夷猶容與同游于灝氣之始必于此焉㑹之可¶也公名
<pb:KR4d0590_WYG_027-4a>
亭之意亦逺矣哉雖然水不徒清所貴乎利世也雲不¶
徒虛所貴乎澤物也公今以耳目近臣權衡水政裁成
地利輔¶相歲功始於江河達乎四海譬如泰山之雲起
于觸石合于膚¶寸及其從龍鼓風雷周八極沛雨澤以
潤天下斯其為利也¶溥矣詩云維其有之是以似之遂
書以為記至正十四年夏四<md:KR4d0590_SBCK_027-3a>¶月戊戌¶
　　　光福觀音顯應記¶
吳郡城西六十里光福寺銅像觀音以宋康定元年六
<pb:KR4d0590_WYG_027-4b>
月念三¶日示現故吳人因以是日為觀音初度焉故事
凡雨暘祈祀必¶迎入郡城去年秋苦雨都水庸田使西
夏文殊努平江路達嚕¶噶齊西夏䘵實總管大名髙履
迎寓卧佛寺設齋藏事靈貺昭¶灼是歲稱大有年既繪
像刻諸石又蠲寺之雜徭且勒文以記¶之今年春雨滋
甚迎禱輒應夏淫雨繼至農人告病復以六月¶戊戌迎
聖像百官有司出郡西門稽首賔迓冒暑徒行即承天¶
寺供焉越十三日癸丑適值示現之辰江浙行中書右
<pb:KR4d0590_WYG_027-5a>
丞西域¶敏珠爾丹都水庸田使文殊努海道都漕運萬户
燕山托音平江¶路逹嚕噶齊禄實總管髙履出俸金大
集緇佀作諸佛事文殊<md:KR4d0590_SBCK_027-3b>¶努拜淮南行省參知政事將行
尋製法衣傳之玉環以衣之監¶修國史掾淮南施允恭
時以使事在吳遘兹殊勝謹奉母命¶捐俸鳩工以黄金
飾慈容金相端嚴寳冠有煒行殿内外備極¶瑰麗四衆
圍繞衆人具瞻香花紛郁幢幡飄揚鈸鑼鐘鼓鑑鍧¶震
鳴如是三旬有二日而放大光明者二六月甲子七月
<pb:KR4d0590_WYG_027-5b>
戊申¶也隂霾屏除陽徳焜燿全吳之壤懽呼並作有年
之慶復兆于¶兹七月自城還光福百官有司寅餞如初
禮道路之人瞻¶仰儀容莫不改觀易視蒲伏讃嘆以為
希有允恭復俾善畫者¶冩像勒之美石以彰顯應之實
古者水旱之祭曰雩禜或城¶闉或山川或岳鎮或海瀆
或社稷郡邑則祭其界内所得祭者¶¶及佛氏以圓通威
力方便慈門利益羣品在吳之銅像盖自¶前代以來碑
刻所載歴歴可攷以今觀之其跡尤著宜吳人事<md:KR4d0590_SBCK_027-4a>¶銅像
<pb:KR4d0590_WYG_027-6a>
如事山川岳鎮海瀆社稷而禮有加焉為民上者從其
俗¶而䖍其事弭疵癘祈豐稔以為¶聖天子養育元元無
疆惟休之計也是不可以無記銅像示現¶之顛末見于
舊刻兹不復贅云至正十四年甲午秋七月¶
　　　白雲窻記¶
鄱陽章君彦復以漕府史就養吳中即所居夀慶堂西
偏之室¶揭故吳興趙魏公所書白雲二字于窻間因名
其室曰白雲窻¶彦復博雅好修每讀書至堯舜之孝弟
<pb:KR4d0590_WYG_027-6b>
孔子之忠恕與夫趙少¶師司馬公之格言未嘗不反復
致思至大書于壁以偹瞻省平¶居無所嗜獨喜畫草木
花果蔬茹之屬每畫皆自賦詩信筆¶有趣好事者多傳
以為玩性廓落喜與友生討論前言徃行意¶况春融與
物無迕用是搢紳大夫樂與之游其能言者皆為之<md:KR4d0590_SBCK_027-4b>¶詠
白雲窻詩而未有為之記者間謂余曰吾先大夫由曹
之楚¶丘避河决徙鄱陽因家焉先府君青陽縣尹既捐
館舎踐霜露¶銜恤罔極獨賴母夫人康强顧禄薄不足
<pb:KR4d0590_WYG_027-7a>
以備甘㫖然飲水¶啜菽麤盡其懽猶愈先府君之不待
于今者此名窻之義子¶幸為我記之昔者狄公登太行
而望河陽也盖猶有詩人陡怙¶之思焉俾後世之凡思
其親者必托雲以為興雖以不肖不敏¶亦以白雲名其
山房雲何與於人之親哉使我與親朝而出夕¶而歸口
焉而滋味適體焉而輕暖裕起居焉而温靖色焉而¶愉
容焉而婉烝烝焉無或違于志則雲也果何與于親及
一旦¶南走越西之楚北游燕趙舉目千里孰為親舎于
<pb:KR4d0590_WYG_027-7b>
斯時也顧瞻¶山河徘徊而不忍去者獨見夫雲而已彦
復嘗以公事馳驅于¶楚越燕趙之郊自其大父南遷而
先人之廬不在楚丘先<md:KR4d0590_SBCK_027-5a>¶府君捐館而慈親之舎不在鄱
陽當其匹馬之踟蹰山川之蕭¶瑟仰瞻飛雲回顧左右
吾知其望吳門猶狄公之望河陽也雲¶乎果無與于親
乎且狄公之忠義昭乎日月功烈炳乎社稷徳¶澤溥乎
四海百世之下有志之士聞其風而興起者盖將勉焉¶
以希其萬一今彦復服膺前言而知本乎孝弟篤躬徃
<pb:KR4d0590_WYG_027-8a>
行而知¶由乎忠恕其于狄公正所謂聞其風而興起者
也然不佞未足以¶知之姑即其名窻余所以名山房者
申其意以為之記¶
　　　虞麓精舎記¶
常熟為孔門髙第弟子言偃氏子游之鄉而海虞則呉
之名山¶仲雍之墓與世傳太公望之石室在焉州人徐
君公懋世居山¶之麓其先大父益陽公起家儒林歴官
中外而虞山之族日¶繁以昌公懋嘗介其從弟公逺以
<pb:KR4d0590_WYG_027-8b>
虞麓精舎圖示余且曰願有<md:KR4d0590_SBCK_027-5b>¶以記之余辱交君家喬梓
最宻雅知公懋賢其讀書精舎工文章¶以舉進士為業
有日矣余聞之君子居必擇隣游必就士昔者¶七十子
事孔子于洙泗其擇鄰且就士亦至矣然孔子沒弟子¶
各以所學為諸侯師而西河之民至有疑子夏于夫子
者而其¶學遂流而為莊周氏之徒子游特起吳中北學
于中國卒以文¶學得聖人之一體百世之下觀其服膺
夫子之言則君子學¶道則愛人小人學道則易使也其
<pb:KR4d0590_WYG_027-9a>
取人則澹臺氏也其為邑雖¶以武城之彈丸必教以禮
樂也考其言簡易者宏以逺疏通者髙以¶暢究其為人
則所謂敏于聞道而學之得其精華者豈欺我哉¶今公
懋生于文學之里則鄉不待擇也尚志澹臺氏之流則
士¶不待就也入乎耳武城之聲洋洋也沁乎心洙泗之
言灑灑也¶布乎四體西河之人弗疑也形乎動定莊周
氏之徒不能搖<md:KR4d0590_SBCK_027-6a>¶惑之也夫為名族之人居名山之麓飲
名泉之水而能使國人¶稱而頌之曰子游之鄉有學者
<pb:KR4d0590_WYG_027-9b>
府君之後有聞人嗚呼豈不賢哉彼¶文章之工否進士
之利不利抑末也不足為公懋道道其擇鄉¶就士之說
因公逺以復之余不敏他日問津川上命駕虞麓覽¶仲
雍之流風攷太公之遺跡徘徊言氏以訪其故宅因假¶
榻精舎尚能為公懋論之¶
　
　
　夷白齋稿巻二十七<md:KR4d0590_SBCK_027-6b>¶<md:KR4d0590_SBCK_028-1a>¶
<pb:KR4d0590_WYG_028-1a>
欽定四庫全書
　夷白齋稿巻二十八¶
　　　　　　　　　　　　　元　陳基　撰
