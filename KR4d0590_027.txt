# -*- mode: mandoku-view; -*-
#+TITLE: 夷白齋藁
#+DATE: 2015-09-12 01:27:50.016410
#+PROPERTY: ID KR4d0590
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 27
#+PROPERTY: FILE SB12n0745-027夷白齋藁-卷之二十七.
<pb:KR4d0590_SBCK_027-1a>¶
夷白齋藁卷之二十七¶
　　　　　　　　　　　　　　臨海　陳　基　著¶
　　　　　　　　　　　　　　金華戴　良　編¶
　　記¶
　　　書紳齋記¶
中吳衣冠之族曰海虞徐氏其入仕　中朝出任牧伯者曰故¶
益陽知州子孫多好學&KR0025;余㳺者曰&KR0225;緬之父曰孟逹甫居松¶
&KR0092;笠澤間蓄書&KR0070;千卷教其子&KR0225;恪承父志匠厲激卬&KR0197;佳子¶
弟請余扁其讀書之舎且求文以記之余既扁之曰書紳齋又¶
&KR0025;而為之記曰昔者七十子之徒學於孔子孔子教之以六藝¶
而六藝之文見扵經傳者無慮千萬&KR0070;然䆒其歸卒不過於謹¶
言行而已顓孫氏居七十子之中盖巳身通六藝而孔子荅其¶
<pb:KR4d0590_SBCK_027-1b>¶
問行也始之以言忠信申之以行篤敬終之以立則見其參於¶
前在輿則見其&KR0029;扵衡噫此數言者豈直顓孫氏&KR0001;冝書諸紳¶
㢤凡為人子為人臣為人兄弟朋友者舉冝書之盖仰之如日¶
星循之如榘彠銘之如几杖戒之如槃杅動勤焉勉勉焉不可¶
以斯湏離者也聖人既沒忠信之路塞於楊墨篤敬之塗蔽扵¶
佛老百家之&KR0003;叅前&KR0029;衡之昭然者隐扵詞章訓詁之習盖千¶
有餘年矣濂雒考亭羣夫子者作實始紹隆騶孟氏一&KR0288;千鈞¶
之緒使塞者闢蔽者&KR0139;隐者著而荀卿氏楊雄氏韓愈氏之属¶
扶持排斥而㓛未集者至是而後集盖建諸天地而不悖質諸¶
&KR0294;神而無疑百世以俟聖人而不惑者也今吾與&KR0225;朝而學夕¶
而思仰照扵日星審度扵榘彠擇路扵忠信問塗扵篤敬入求¶
以事親出求以事君内求以仁兄弟外求以交朋友近求以行¶
<pb:KR4d0590_SBCK_027-2a>¶
州里遠求以行蠻貊者皆書紳君子叅扵前&KR0029;扵衡者也&KR0225;尚¶
念之讀笠澤&KR0001;蓄之書昌海虞&KR0001;居之族嗣益陽&KR0001;遺之業亦¶
在於言行之間而巳矣乃誦&KR0001;聞以告之囙書以為記亦&KR0005;以¶
自朂云緬字公逺余則韋羗山人陳基也至正十五年十一月¶
甲子記¶
　　　水雲亭記¶
都水庸田使西夏楊公&KR0031;泉涖官吳門寓茅有池焉池上為亭¶
雕甍錯栱締構偉麗中設匡牀左右圖書筆硯叅置嘉華羙竹¶
香草之属冬則撤南户斵木為䟽承以素楮水光雲影顛倒几¶
席頋而樂之囙名其亭曰水雲今江浙行中書平章康里眀徳¶
公實手題其扁公既刻置亭中復俾其客臨海陳基為文以記¶
之夫水光俳佪雲影下上君子觀乎朱子方塘之詩有以見夫¶
<pb:KR4d0590_SBCK_027-2b>¶
心之體焉是心也人皆有之朱子獨先得其&KR0001;同然者爾故昔¶
之觀扵川上者曰悠然而虚者與神謀淵然而静者與心謀今¶
公退扵休沐逍遥斯亭讀古人之書求古人之心廓乎有容湛¶
焉不昧萬物交乎前吾不随以&KR0118;衆慾誘乎外吾不&KR0025;以化舉¶
天下之物孰&KR0085;以諭之其惟水與雲乎盖水以清為軆雲以潔¶
為質清者不瀆潔者不汙君子思&KR0001;以神眀其徳而與昔之賦¶
方塘觀川上者夷猶容與同㳺乎顥氣之始必於此焉觀之可¶
也公名亭之義亦逺矣雖然水不徒清&KR0001;貴　乎利世也雲不¶
徒潔&KR0001;貴乎澤物也今公以耳目近臣權衡水政財成北利輔¶
相&KR0010;㓛始扵江湖達扵四海譬猶泰山之雲起扵觸石合扵膚¶
寸及其&KR0025;龍鼔風雷周八極為雨以潤澤天下則其為利也斯¶
溥矣詩云維其有之是以似之遂書以為記至正十四年夏四¶
<pb:KR4d0590_SBCK_027-3a>¶
月戊戍記¶
　　　光福觀音顯應記¶
吳郡城西六十里光福寺銅像&KR0026;音以宋康㝎元年六月廿三¶
日示現故吳人囙以是日為觀音初度焉故事凡雨&KR0665;祈祀必¶
迎入郡城去年秋苦&KR0040;都水庸田使西夏文書訥平江路達魯¶
花赤西夏六十捴管大名髙履迎寓卧佛寺設齋蕆事靈貺昭¶
灼是&KR0010;&KR0197;大有年既繪像刻諸石又蠲寺之雜役且勒文以記¶
之今年春&KR0040;滋甚迎禱輒應夏&KR0075;雨継至農人告病復以六月¶
戊戍迎銅像百官有司岀郡西門稽首賔迓冐暑徒行即承天¶
寺止焉越十三日癸丑適為示現之辰江浙行中書右丞西&KR1022;¶
買术丁都水庸田使文書訥海道都&KR0519;運萬户燕山脫因平江¶
路逹魯花赤六十捴管髙履岀俸金大集緇流作諸佛寺文書¶
<pb:KR4d0590_SBCK_027-3b>¶
訥拜淮南行省叅知政事&KR0005;行㝷製法衣傳之玉環以衣之&KR0101;¶
脩　&KR0038;史椽淮南施&KR0098;恭時以使事在吳暏兹殊勝謹奉母命¶
&KR0162;俸度工以黃金飾全像&KR0268;相端嚴寳冠有煒行殿内外備極¶
瑰麗四衆圍繞天人具瞻香&KR0160;紛郁幢旛旖旎鈘螺鼔鍾鏗鍧¶
震動如是三旬有二日而放大光眀者二六月庚子七月戊申¶
也隂霾屏除陽徳焜耀全吳之壤懽聲並作有年之慶復兆扵¶
茲七月辛亥自城還光福百官有司寅餞如初禮道路之人目¶
撃儀容莫不改觀昜視蒲伏讃歎以為希有&KR0098;恭復俾善&KR0030;者¶
冩銅像勒之羙石以章顯應之實古者水旱之&KR0021;曰雩禜&KR0137;城¶
門㦯山川㦯岳鎮㦯海瀆&KR0137;社稷郡縣則&KR0021;其界内&KR0001;得&KR0021;者¶
焉及佛氏以圓通威力方便&KR0268;悲利益群品在吳則銅像盖自¶
前代以来碑刻&KR0001;載歴歴可攷以今觀之其蹟&KR0057;著冝吳人事¶
<pb:KR4d0590_SBCK_027-4a>¶
銅像如事山川岳鎮海瀆社稷而禮有加焉為民上者&KR0025;其俗¶
而嚴其事盖無&KR0001;祈榖實弭疵癘致豐穰以為¶
聖天子養　元元無疆惟休之計也是不可以無紀銅像示現¶
之顛末見扵舊刻者茲不復云至正十四年&KR0010;甲午秋七月¶
　　　白雲窓記¶
鄱陽章君彦復以&KR0519;府史就養吳中即&KR0001;居慶壽堂西偏之室¶
掲故吳興趙魏公&KR0001;書白雲二字扵窓間囙名其室曰白雲窓¶
彦復&KR0054;雅好&KR0113;每讀書至堯舜之孝弟夫子之忠恕與夫趙少¶
師司馬公之格言未嘗不反覆致思至大書扵壁以&KR0497;瞻省平¶
居無&KR0001;嗜獨喜&KR0030;草木花實&KR0188;茹之属每&KR0030;尋自賦詩信筆輒¶
有&KR0208;好事者多傳以為玩性廓落喜與朋友討論前言徃行意¶
氣㫪容與物無迕用是搢紳大夫樂與之㳺其&KR0014;言者皆為之¶
<pb:KR4d0590_SBCK_027-4b>¶
賦白雲窓詩而未有為之記者間謂余曰吾先大父由曺之䠂¶
丘避河決徙鄱陽囙家焉先府君青陽縣尹既&KR0162;舘舎踐霜露¶
濡衘恤罔極獨賴母夫人康強頋禄薄未&KR0085;以備甘膬然飲水¶
啜菽粗盡其歡猶愈扵先府君之不待扵今者此名窓之義子¶
幸為吾記之昔者狄公登太行而望河陽也盖猶有詩人陟阽¶
之思焉然後世之凡思其親者必託雲以為諭雖以余之不敏¶
亦以白雲名其山房雲何與扵人之親㢤使吾扵親朝而岀暮¶
而歸口焉而滋味&KR0244;軆焉而&KR0127;暖&KR0073;&KR0120;居焉而温凊節色焉而¶
愉容焉而婉烝烝焉無㦯違扵志則雲也果何與乎親及一旦¶
南赱越西&KR0244;䠂北首燕趙舉目千里孰為親舎於斯時也頋瞻¶
山河俳佪而不&KR0216;去者獨見夫雲而巳彦復盖嘗以公事驅馳¶
扵䠂越燕趙之郊乎自其大父南遷而先人之廬不在䠂丘先¶
<pb:KR4d0590_SBCK_027-5a>¶
府君&KR0162;舘而&KR0268;親之舎不在鄱陽當其匹馬之踟蹰山川之蕭¶
條仰瞻飛雲反頋左右吾知其望吳門猶狄公之望河陽也雲¶
乎果無與扵親乎且狄公之忠義昭乎日月㓛烈著乎社稷徳¶
澤周乎四海百世之下有志之士聞其風而興&KR0120;者盖&KR0005;勉焉¶
以晞其萬一今彦復服膺前言而知夲乎孝弟篤躬往行而知¶
由乎忠恕其於狄公盖&KR0001;謂聞其風而興&KR0120;者也然余未&KR0085;以¶
言之姑即其名窓余&KR0001;以名山房者申其義以為之記云¶
　　　虞麓精舎記¶
常熟實孔子髙第弟子言偃氏子㳺之郷而海虞則吳之名山¶
仲雍之墓與世傳太公望之石室在焉州人徐君公懋世居山¶
之麓其先大父益陽府君&KR0120;家儒林歴官中外而虞山之族日¶
繁以昌公懋嘗介其&KR0025;弟公逺以虞麓精舎圖示余且曰願有¶
<pb:KR4d0590_SBCK_027-5b>¶
記也余辱交府君父子最宻雅知公懋賢其讀書精舎工文辭¶
以舉進士為業有日矣余聞之君子居必擇郷逰必就士昔者¶
七十子事夫子扵洙泗其擇郷且就士亦至矣然夫子沒弟子¶
各以&KR0001;學為諸侯師而西河之民至有疑子夏扵夫子者而其¶
學遂流而為荘周氏之徒子㳺特&KR0120;吳中北學扵中&KR0038;卒以文¶
學得聖人之一軆百世之下觀其服膺夫子之言則曰君子學¶
道則愛人小人學道則昜使也其耴人則澹臺氏也其為邑雖¶
武城之小必教以禮樂也攷其言簡昜者宏以逹䟽通者髙以¶
暢䆒其為人則&KR0001;謂敏扵聞道而學之得其精華者豈欺我㢤¶
今公懋生乎文學之里則郷不待擇也尚志澹臺氏之流則士¶
不待就也入乎耳武城之聲洋洋也著乎心洙泗之言鑿鑿也¶
布乎四軆西河之人弗疑也形乎動静荘周氏之徒不&KR0014;蠱而¶
<pb:KR4d0590_SBCK_027-6a>¶
惑之也夫為名族之人居名山之麓飲名山之水而&KR0014;使&KR0038;人¶
稱而願之曰子㳺之郷有學府君之後有人嗚呼豈不賢㢤彼¶
文辞之工否進士之利不利抑末也不&KR0085;為公懋道道其擇郷¶
就士之&KR0003;囙公逺以復之余不敏他日問津川上命駕虞麓覧¶
仲雍之流風攷太公之遺跡徘徊言氏之郷以訪其故宅囙假¶
&KR0043;精舎尚&KR0014;為公懋更僕論之¶
夷白齋藁卷之二十七¶
<pb:KR4d0590_SBCK_027-6b>¶
