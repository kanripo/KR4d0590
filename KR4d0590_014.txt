# -*- mode: mandoku-view; -*-
#+TITLE: 夷白齋藁
#+DATE: 2015-09-12 01:27:49.411825
#+PROPERTY: ID KR4d0590
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB12n0745-014夷白齋藁-卷之十四.
<pb:KR4d0590_SBCK_014-1a>¶
¶
<pb:KR4d0590_SBCK_014-1b>¶
夷白齋藁卷之十四¶
　　　　　　　　　　　　　　臨海　陳　基　著¶
　　　　　　　　　　　　　　金華戴良　編¶
　　序¶
　　　送鄭同夫歸豫章分題詩序¶
余辱與鄭文學同夫遇于吳之隐君子頋仲瑛氏&KR0001;以仲瑛素¶
多賔客而同夫與余相值未暇問妵字邑里行李&KR0001;&KR0025;来&KR0186;舉¶
酒為壽獻酬雜遝亦不計年齒貌蒼老坐上坐飲酣鼓舞各以¶
&KR0001;長自&KR0244;扵是吳與郯九成沈自成龍門&KR0318;上人赤城金敬徳¶
錢塘俞在明皆以&KR0014;詩為仲瑛文字友而九成素不善&KR0030;捉筆¶
作山水圖&KR0186;爛澷竒詭坐客嘖嘖称歎同夫首為賦詩仲瑛率¶
衆賔和之而敬徳&KR0120;行酒放謌作廬山髙亹亹有梁䠂間人氣¶
<pb:KR4d0590_SBCK_014-2a>¶
調同夫囙歡甚頋余曰吾自北方来行數千里親舊䟽數固自¶
有不同然飲酒之樂未有如今曰吾行且歸矣諸君&KR0014;無乎余¶
然後乃知同夫為豫章人甞登清江范公蜀郡虞公酆城揭公¶
之門而余故人危君太樸掲君伯坊楊君季子邹君魯望張君¶
宣仲皆其友也嗟乎余恨不及識范虞二公而&KR0273;嘗&KR0023;接掲公¶
之下風而聴其餘論見其文章九原不可復作而其郷之士如¶
同夫者其文學才藝一何似公之甚也同夫歸矣太樸諸君子¶
皆以其父兄師友之學相&KR0071;登䑓閣頋余無似与仲瑛賔客咲¶
傲三江五湖之上以吳中山水分題得詩若干首為同夫贈余¶
辱為之序囙以謝不敏扵諸君云¶
　　　趙泰州平反&KR0072;獄詩序¶
至正十年二月泰州尹真㝎趙公子威平反王㽘&KR0072;獄事聞中¶
<pb:KR4d0590_SBCK_014-2b>¶
吳士大夫皆曰偉㢤趙使君真長者也囙相率著爲聲詩以羙¶
之揔凡若干首㽘故江浙行中書叅知政事浮光王公之子也¶
以才選爲淮東帥閫奏差叅政公當世名臣㽘以佳子弟給事¶
閫中雅爲長官&KR0001;信重然性直不&KR0014;容人之過人　有善亦未¶
始不以身下之㑹閫帥飲酒髙㑹膳夫有具茗飲弗謹者㽘以¶
軄&KR0450;責之命杖之者廿膳夫歸越五日死疫&KR0045;州錄事判官有¶
與㽘有郄者欲因中傷之遂嗾膳夫妻訴㽘踼傷其夫右脇㽘¶
逮繫五毒&KR0497;至不勝苦䠂遂誣服淮閫居南北之衝而㽘又名¶
家子以故人莫不知其&KR0072;者具獄上大府莫敢決乃更以属趙¶
公讞之始盡膳夫&KR0001;以死状而謀中傷㽘及凡誣證者皆伏辜¶
扵是㽘之&KR0072;遂明白&KR0004;㽘之繫獄也士大夫皆曰叅政公平生¶
&KR0001;至用法&KR0197;平&KR0098;其子不冝坐此使世無守法者則巳如有之¶
<pb:KR4d0590_SBCK_014-3a>¶
㽘其不死扵獄乎及其平反也則又皆曰㽘不死矣世復有守¶
法者矣扵是相賀曰趙使君一治泰州而法為之平使天下皆¶
如趙使君則人有&KR0072;死者乎趙使君真長者昔漢張釋之為廷¶
尉其言曰法者天子&KR0001;與天下公共者也故在漢獨&KR0474;之&KR0197;守¶
法不阿意天下至今&KR0091;之今公　召歸禁林人且望公顯用如¶
張廷尉廷尉天下之平也公其尚自愛乎吾聞召伯之教明扵¶
南&KR0038;既去而人思之其詩曰蔽芾甘棠勿翦勿伐召伯&KR0001;苃今¶
既望公為張廷尉又愛公如召伯何㢤盖多公守法不止扵活¶
一無罪㽘而吾愛公則因㽘而重有&KR0001;感也然則咏謌之彂乎¶
情者其可巳乎是不可無以序作者之意扵是乎書¶
　　　送金西白上人逰方序¶
吳僧金西白上人幼為天台氏之學既研精祕義又紬繹孔氏¶
<pb:KR4d0590_SBCK_014-3b>¶
百家之書間弄翰為文章&KR0025;容識&KR0100;轍及沉吟六義漱滌萬類¶
扵煙雲水月間復鏘應金石妙&KR0881;風&KR0562;今年秋&KR0005;鼓柂松&KR0092;振¶
&KR0236;天笁&KR0376;濤江訪靈越過四明因度石橋探鴈蕩迤&KR0404;至金華¶
求大比丘䆒其&KR0001;謂出世間法頋母氏年邁無他兄弟&KR0497;飬霜¶
露載塗欲行復止母氏察知其&KR0168;則為之言曰吾聞親者遺軆¶
之&KR0001;自岀也佛者慧命之&KR0001;由存也奉遺軆以續慧命頋惟&KR0127;¶
重&KR0001;在汝尚勿以吾&KR0059;愛眷眷為也上人扵是問津扵江上丈¶
人歛裳于邁若矢斯激搢紳之老章甫之英自鄭有道而下爭¶
為詩文&KR0503;貺之天台陳基復進而執上人之手語之曰浮屠氏¶
其道有三曰律曰教曰禪然皆以&KR0268;悲為宗孝敬為本上人先¶
䆒上乗後趋禪觀冝其曲意頋飬雅好懿徳在其法中可謂學¶
知次苐由相入空者矣世之&KR0197;居名教者往往扵佛氏之言恠¶
<pb:KR4d0590_SBCK_014-4a>¶
駭舛&KR0647;及退而察之則&KR0001;行有媿扵上人者多矣故予扵上人¶
之去就不&KR0014;無&KR0001;感也雖然昔有浮屠師嘗躬織蒲為屦鬻以¶
飬毋其徒至今髙之&KR0010;云暮矣白雲斯邈上人尚無忘織&KR0752;師¶
翩翩其来歸㢤至正十年八月甲辰序¶
　　　浮青閣詩序¶
越以山水名天下雲門又盡得越山水之勝而浮青之閣在焉¶
盖自晋唐歴宋以来桒門上首之居雲門者皆統合儒&KR0474;妙攝¶
空有樂与賢士大夫逰故其崇䑓廣厦金碧相錯縁崖架壑挟¶
雲月而臨風雨如千峯閣者往往而在尚可想見異時登覧吟¶
嘯之&KR0244;遺音逸響猶隐隐林谷中斯閣之作扵時雖有不同然¶
自吳興趙公耴眀教大師嵩公之語為為書之扁蜀郡虞公為¶
文以記之賦詩以倡之&KR0071;而作者皆一時知名之士扵是&KR0001;謂¶
<pb:KR4d0590_SBCK_014-4b>¶
浮青者遂與前代之名踪偉迹競爽千載可謂盛矣且秦望抜¶
起羣山四&KR0025;髙卑俯仰之状窮竒極秀扵千岩萬壑之表每雨¶
止風&KR0053;天澄日鮮而浮青之勝丹青意匠&KR0001;不&KR0014;彷彿者唯詩¶
人得之盖詩者&KR0001;以模状物態陶冩性靈然非天機悟入神觀¶
夐絶搜抉幽閟与造物争巧者亦何&KR0085;以語此㢤予嘗&KR0025;吾郷¶
銒石庭上人獲見群公之作爛然如雲錦張鏗然如金石奏雜¶
然如衆&KR0284;鳴雖未&KR0023;登斯閣固巳飄飄然若薾飛霞&KR0092;顥氣而¶
㳺乎華嚴毗盧之境頋惟王謝之流風既逺支許之聲塵莫&KR0503;¶
雖欲復&KR0025;趙虞二公㳺亦不可得徒見其清標雅韻扵諸名勝¶
篇翰間重為興感而已上人俾予序之固辭弗&KR0023;乃為書其歎¶
慕之㮣而歸之上人綂合儒&KR0474;妙攝空有者也其以予言為何¶
如至正十年八月丁未序¶
<pb:KR4d0590_SBCK_014-5a>¶
　　　送煜上人序¶
古之為浮屠氏者以戒為墉以恵為户以法界為宇以性海為¶
郷以度門道品為族属菩薩大士為戚婣故求其法者不渉内¶
外不泥中間不以語言不以文字必心空諸漏法同夢幻無得¶
無證然後謂之觧脫予嘗竊觀自摩訶迦葉以佛&KR0001;付心法相¶
授受而逹摩以天竺名王子獨得其宗當梁武甘心佛氏人莫¶
不以其造寺書&KR0052;度僧為奉佛之至時逹摩甫至東土獨毅然¶
以其諸&KR0001;有為特人天小果實無㓛徳得其傳者有五曰可曰¶
璨曰信曰忍曰&KR0014;而&KR0014;不出族姓不居華夏奮起井臼之中而¶
得佛衣扵五祖忍焉及其&KR0003;法曺溪大闡宗旨為天人師唐武¶
后仄席嚮風&KR0217;書徴諭力辝不赴其視榮名為何如耶夫以逹¶
摩屣棄王官印契佛心&KR0014;以疋夫頓超佛䖏一則面譏梁武而¶
<pb:KR4d0590_SBCK_014-5b>¶
空學顯一則身辞武后而宗風振卒使百世之下學佛者必以¶
曺溪為津梁嗚呼盛㢤後世為浮屠氏者以權&KR0020;為墉以苞苴¶
為戸以金碧為宇以貴富為郷尚言語者以謌罵佛祖為&KR0014;攻¶
文字者以嘯弄雲月為事甚至弊弊焉奔赱扵利害得䘮之塗¶
而不知止使度門道品菩薩大士如果有知&KR0005;怒而咎之之不¶
暇尚肻俯而以族属戚婣接之耶吾郷煜上人弱&KR0010;出家學其¶
學扵湖之道&KR0163;志甚銳及主蔵鑰扵杭之净&KR0268;遂為其徒&KR0001;推¶
且善讀唐人詩時有&KR0001;作粲然可觀今年秋過予吳門與之語¶
亹亹終曰予既嘉其逺去郷邑無父兄師友而&KR0014;卓然自立如¶
此又懼其乆而&KR0137;流扵令之&KR0001;謂浮屠氏者故推原其祖以瀆¶
告之盖以吾同郷而&KR0059;扵上人也然世豈無大比丘如曺溪者¶
上人試以吾言質之其以為然否乎¶
<pb:KR4d0590_SBCK_014-6a>¶
　　　陸仲淵字序¶
中吳多舊族其子孫克世積善之澤如甫里陸氏者代不乏人¶
余&KR0001;與逰者曰仲淵其少也嘗及見吳興趙魏公公為大書仲¶
淵二字間以示余且曰願為之序盖仲淵名源源者水之夲而¶
淵者水之深也天下之水其源皆出扵西北其流皆趋扵東南¶
然西北之水莫大扵江河而東南之水莫&KR0055;扵海方其濫觴扵¶
崐崘&KR0052;始出扵岷山也盖可以徒&KR0881;及其衝底柱下龍門&KR0376;巴¶
梁轉巫峡率百川以委輸扵海然後浟湙㳽澷浺瀜滉瀁朝夕¶
汐與時消息暑不加盈寒不加縮天吳魍象介鯨水兕之属朋¶
&KR0025;醜附竒詭變恠莫之端倪其有夲者若是乎人之扵積善也¶
亦然孝弟以導之忠順以浚㳟儉以&KR0005;之醇謹以持之積之以¶
乆彂之以漸紆餘衍迤更數十百年而子孫猶襲衣冠躬禮譲¶
<pb:KR4d0590_SBCK_014-6b>¶
浸滛乎忠厚之波涵泳乎深淳之涯窮力質行有長者風吁善¶
之&KR0085;以慿藉也如是夫仲淵之名若字其殆知夲也吾聞仲淵¶
上世皆享髙壽而仲淵年垂六十齒&KR0288;不少衰其&KR0001;謂孝弟忠¶
順㳟儉醇謹盖出扵天性引而勿替殆&KR0005;如河之衝底柱江之¶
轉巫峡其勢必委輸扵海而後已也傳曰三王&KR0021;川先河而後¶
海&KR0137;源也㦯委也此之謂務夲為其後者使益勉焉則甫里之¶
澤其未艾乎庸不辝而為之序¶
　　　徐公逺字序¶
吳郡徐君孟逹命其子緬&KR0025;余㳺緬&KR0004;名勉以與蕭梁時宰相¶
東海徐勉同名乃易為勔而宋倖臣朱勔雖非同姓而同郡又¶
易為緬盖其字公逺而緬之為言逺也扵是皆以為冝且請余¶
序其&KR0003;吾聞司馬長卿慕藺相如之為人更名相如後世無㦯¶
<pb:KR4d0590_SBCK_014-7a>¶
非之者盖異姓而賢扵禮無&KR0001;嫌也徐脩仁顯梁氏而勵志慎¶
行事君不阿意苟合身都宰輔為時宗臣而以清白遺其後其¶
視朱勔&KR0120;賤微徒以草木恠石媚人主鬻㤙毁法以固寵者萬¶
萬不侔矣是故易勉為勔者尊同姓也易勔為緬者别邪人也¶
昔之同姓也尚知尊而避其名則其扵親親可知矣昔之邪人¶
也尚知别而嫌其名則其扵自脩可知矣尊同姓仁也别邪人¶
知也惟仁也而後公無&KR0059;惟知也而後眀而逺彼知&KR0014;使後世¶
不敢名其名與夫不屑其名以為名者仁與不仁知與不知而¶
已矣緬乎其尚&KR0375;之¶
　　　贈&KR0081;孟顒序¶
㑹稽王仲麟氏讀法家書為吳属曺史嘗有疾求醫扵吳郡&KR0081;¶
氏扵是孟顒為診脉曰是謂内傷得之岀入飲食哀樂以藥治¶
<pb:KR4d0590_SBCK_014-7b>¶
之而瘉仲麟多其為乃徵文扵余曰詩云無言不讎無徳不報¶
幸吾子圖之乃為之言曰吾聞&KR0081;氏雖以醫名家而其上世夲¶
儒者人無貴賤賢愚皆敬而称之曰可乆者孟顒之父也可乆¶
甫誦詩書百家之言為文章竒偉&KR0054;辨而卒歸之扵六藝然為¶
醫視古人無媿也孟顒以家庭習聞之素出而&KR0120;人之疾又復¶
有父風何&KR0081;氏之多賢也㢤昔者秦和論疾推本五色五味五¶
聲必原扵天其&KR0003;與周禮合鄭子産&KR0054;物君子也而論莭宣之¶
道又黙與和契吁醫豈易言㢤故必通詩書六藝百家之言如¶
可乆甫者而後可也然漢臨菑人陽慶不以禁方傳其子孫而¶
悉予太倉長淳于意今&KR0081;氏儒者而父子身方相授受而孟顒¶
起人之疾盖不止扵仲麟就吾&KR0001;知而言則&KR0081;氏之賢豈不信¶
㢤余媿非&KR0054;物君子願聞秦和之&KR0003;與周禮合者而孟顒父子¶
<pb:KR4d0590_SBCK_014-8a>¶
豈余斳㢤姑因仲麟之請而為之序¶
夷白齋藁卷之十四¶
