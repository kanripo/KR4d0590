# -*- mode: mandoku-view -*-
#+TITLE: 夷白齋稿
#+DATE: 2015-09-23 10:27:18
#+PROPERTY: JUAN 14

¶¶
　　序¶
　　　送鄭同夫歸豫章分題詩序¶
余幸與鄭文學同夫遇于吴之隠君子顧仲瑛氏所以
仲瑛素¶多賔客而同夫與余乍㑹未暇問姓字邑里行
李所從來輒舉¶杯獻酬雜遝亦不計年齒貌蒼者坐上
<pb:KR4d0590_WYG_014-1b>
座酣適鼓舞各以¶所長為夀于是吴興郯九成沈自誠
龍門琦上人赤城金敬徳¶錢塘俞在明皆以能詩為仲
瑛文字交而九成素善畫捉筆¶作山水圖輒竒詭幽曠
坐客嘖嘖稱嘆同夫首為賦詩仲瑛率¶衆賔和之而敬
徳起行酒放歌作廬山髙亹亹有梁楚間人氣<md:KR4d0590_SBCK_014-2a>¶調同夫
因懽甚顧余曰吾自北方來行數千里親舊疏數固自¶
不同然飲聚之樂未有如今日之快者吾行且歸矣諸
君能無言乎余¶然後乃知同夫為豫章人嘗登清江范
<pb:KR4d0590_WYG_014-2a>
公蜀郡虞公酆城掲公¶之門而余故人危君太樸掲君
伯坊楊君季子鄒君魯望張君¶宣仲皆其友也嗟乎余
恨不及識范虞二公而幸獲接掲公¶之下風而聼其餘
論見其文章九原不可復作而其郷之士如¶同夫者其
文學才藝一何似公之甚也同夫歸矣太樸諸君子¶皆
以其父兄師友之學相繼登臺閣顧余無似與仲瑛賔
客笑¶傲三江五湖之上以吴中山水分題得詩若干首
為同夫贈屬余¶序之因以謝不敏于諸君云
<pb:KR4d0590_WYG_014-2b>
　　　趙泰州平反寃獄詩序¶
至正十年(缺/)月泰州尹真定趙公子威平反王㽘寃獄
事聞中<md:KR4d0590_SBCK_014-2b>¶吴士大夫皆曰偉哉趙使君真長者因相率著
為聲詩以嘉¶美之揔若干首㽘故江浙行中書㕘知政
事浮光王公之子也¶以才選為淮東帥閫奏差㕘政公
當世名臣㽘以佳子弟給事¶閫中雅為長官所信重然
性直不能容人之過人有善亦未¶始不以身下之㑹閫
帥飲酒髙㑹膳夫有具茗飲弗謹者㽘以¶職督責之杖
<pb:KR4d0590_WYG_014-3a>
之二十膳夫歸越五日死于疫揚州錄事判官¶與㽘有
隙欲因此中傷之遂嗾膳夫妻訴㽘踢傷其夫右脇致
死㽘¶逮繫五毒備加不勝楚乃誣服淮閫居南北之衝
而㽘又名¶家子以故人莫不知其寃者具獄上大府莫
敢决更以屬趙¶公鞫之始悉膳夫所以死狀而謀中傷
㽘及誣証者皆反坐伏辜¶于是㽘之寃始得白初㽘之
係獄也士大夫皆曰㕘政公平生¶所至用法稱平允其
子不宜寃坐使世無守法者則已如有之<md:KR4d0590_SBCK_014-3a>¶㽘其不死于
<pb:KR4d0590_WYG_014-3b>
獄乎及其平反也則又皆曰㽘不死矣世復有守¶法者
矣于是相賀曰趙使君一治泰州而法為之平使天下
執法吏皆¶如趙使君人豈有寃死者乎趙使君真長者
昔漢張釋之為廷¶尉其言曰法者天子所與天下共者
也故在漢獨釋之守¶法不阿意天下至今稱之今公召
歸禁林人且望公顯用如¶張廷尉廷尉天下之平也公
其尚自愛乎吾聞召伯之教明于¶南國既去而人思之
其詩曰蔽芾甘棠勿翦勿伐召伯所茇今¶既望公為張
<pb:KR4d0590_WYG_014-4a>
廷尉又愛公如召伯何哉葢多公守法不止于活¶一無
罪㽘而吾愛公則因㽘而重有所感也然則詠歌之發
乎¶情者其可已乎是不可以無序于是乎書¶
　　　送金西白上人㳺方序¶
吴門金西白上人幼為天台氏之學既研精秘義又紬
繹鄒魯<md:KR4d0590_SBCK_014-3b>¶百家之書間弄翰為文章從容識軌轍及沉吟
六藝潄滌萬彚¶于烟雲水月間復鏘應金石妙諧風㫖
今年秋將鼔棹松陵飛¶錫天竺越濤江訪靈胥過四明
<pb:KR4d0590_WYG_014-4b>
因度石梁探雁宕迤&KR0404;至金華¶㕘大比邱究其所謂出
世間法顧母氏年邁無他兄弟修養霜¶露載塗欲行復
止母氏察知其衷則為之言曰吾聞親者遺體¶之所自
出也佛者慧命之所由生也奉遺體以續慧命願惟輕¶
重所在汝勿以吾故逡巡不前為也上人于是問津于
江上文¶人斂裳于邁若矢斯激搢紳之賢章甫之英自
鄭有道而下競¶為詩文餞貺之天台陳基復進而執上
人之手語之曰浮圖氏¶其道有三曰律曰教曰禪然皆
<pb:KR4d0590_WYG_014-5a>
以慈悲為宗孝敬為本上人先¶探上乗後入禪觀宜其
曲意顧養雅好懿徳在其法中可謂學¶知次苐由相歸
空者矣世之號居名教者往往于佛氏之言怪<md:KR4d0590_SBCK_014-4a>¶駭舛逆
及退而省之則所行有愧于上者多矣故余于上人¶之
去就不能無所感也雖然昔有瞿曇氏躬執蒲為屨鬻
以¶養母其徒至今稱之嵗云莫矣白雲斯邈上人尚無
忘織屨師¶翩翩其來歸哉至正十年八月甲辰序¶
　　　浮青閣詩序
<pb:KR4d0590_WYG_014-5b>
越以山水名天下雲門又盡収越山水之勝而浮青之
閣在焉¶葢自晉唐歴宋以來桑門上首之居雲門者皆
統合儒釋妙攝¶空有樂與賢士大夫㳺故其崇臺廣厦
金碧相輝縁崖架壑挾¶雲月而挹風雨如千峯閣者在
在而峙可以想見一時登眺吟¶嘯之適遺音逸韻猶隠
隠林谷中夫閣之作于斯時雖有不同¶自吴興趙公取
明教大師嵩公之語題其扁蜀郡虞公為¶文以記之賦
詩以倡之繼而作者皆一時知名之士于是所謂<md:KR4d0590_SBCK_014-4b>¶浮青
<pb:KR4d0590_WYG_014-6a>
者遂與前代之名踪偉跡競爽千載可謂盛矣且秦望
拔¶出羣峯四伏髙卑俯仰之不一窮竒極秀于千岩萬
壑之表每雨¶止風收天澄日暖而浮青之勝丹青善巧
所不能摹肖者惟詩¶人描冩之葢詩者所以形容物態
陶冶性情然非天機悟入神觀¶敻絶搜抉奥祕與造化
爭巧者亦何能以余嘗從吾鄉¶¶石庭上人獲見名公諸
作爛然如雲錦張鏗然如金石奏雜¶然如衆籟鳴雖未
獲登斯閣固已飄飄然若躡飛霞凌顥氣而¶㳺于華藏
<pb:KR4d0590_WYG_014-6b>
毘盧之境顧惟王謝之流風既逺支許之聲塵莫追¶雖
欲從趙虞二公㳺了不可得徒淑其清標雅韻于諸名
勝¶遺翰間重為感慨而已上人俾余序固辭不克乃為
書其歎¶慕之意貽之上人統合儒釋妙攝空有者也其
以余言為何¶如至正十年八月丁未日<md:KR4d0590_SBCK_014-5a>¶　　　送煜上人序¶
古之為浮屠氏者以戒為墉以慧為户以法界為宇以
性海為¶郷以度門道品為族屬菩薩善知識為戚婣求
<pb:KR4d0590_WYG_014-7a>
其法者不涉内¶外不泥中間不以語言不立文字心空
諸漏境同夢幻無得¶無證一切無著斯為解脱竊觀自
摩訶迦葉以佛所付心法相¶傳一綫而達摩以天竺名
王子獨得其宗當梁武深心佛氏人莫¶不以其造寺書
經度僧為奉佛之至時達摩甫至東土毅然¶以其諸所
有為特人天小果實無功徳得其傳者有五曰可曰¶璨
曰信曰忍曰能而能不生名族不居華夏崛起井臼之
間而¶得信衣于五祖忍大師及其説法曹溪大闡宗㫖
<pb:KR4d0590_WYG_014-7b>
為天人師唐武¶后仄席向風勑書徴召力辭不赴其視
榮名為何如耶夫以達¶摩敝蹝王宫印契佛心能以匹
夫頓超佛位一則靣譏梁武而<md:KR4d0590_SBCK_014-5b>¶空學顯一則身辭武后
而宗風振卒使百世之下學佛者必以¶曹溪為津梁嗚
呼盛哉後世為浮屠氏者以權勢為墉以苞苴¶為户以
金碧為宇以富貴為郷尚語言者以訶罵佛祖為髙攻¶
文字者以嘯弄雲月為韻甚至役役焉奔走于利害得
喪之塗¶而不知止使度門道品菩薩大士如果有知將
<pb:KR4d0590_WYG_014-8a>
怒而斥之之不¶暇尚有俯而以族屬戚婣接之耶吾郷
煜上人幼嵗出家學于¶¶湖之道場山志甚鋭及主藏鑰
于杭之淨慈為其徒所推¶且善讀唐人詩時有所作燦
然可觀今年秋飛錫吴門與之語¶亹亹終日余既嘉其
逺去郷邑無父兄師友而克自樹立如¶此又懼其久而
或流于今之所謂浮屠氏者故推原其祖以凟¶告之葢
以吾同郷而私囑于上人也然世豈無大比邱如曹溪
者¶試以吾言質之其以為然乎否耶<md:KR4d0590_SBCK_014-6a>¶
<pb:KR4d0590_WYG_014-8b>
　　　陸仲淵字説序¶
中吴多舊族其子孫克世積善之澤如甫里陸氏者代
不乏人¶余所與㳺者曰仲淵其少也幸及見吴興趙魏
公公為大書仲¶淵二字貽之間以示余且屬為序葢仲
淵名源源者水之本而¶淵者水之深也天下之水其源
皆出于西北其流皆趨于東南¶然西北之水莫大于江
河而東南之水莫深于海方其發源于¶崑崙經始出于
岷山也尚可以徒涉及其衝砥柱下龍門絶巴¶梁轉巫
<pb:KR4d0590_WYG_014-9a>
峽率百川以委輸于海然後浟湙汗漫沖瀜滉瀁潮¶汐
與時消息暑不加盈寒不加縮天吴罔象介鯨水兕之
屬朋¶從醜附竒詭變怪莫可端倪其有本者若是乎人
之于積善也¶亦然孝弟以導之忠信以浚之恭儉以將
之醇謹以持之積之也¶久發之也漸紆廽衍迤更數十
百年而子孫猶襲衣冠躬禮讓<md:KR4d0590_SBCK_014-6b>¶浸漬于忠厚之波涵泳
于深淳之涯質文彬彬有長者風吁善¶之足以憑藉也
如是夫仲淵之字若是其殆知本也竊聞仲淵¶上世皆
<pb:KR4d0590_WYG_014-9b>
享髙夀而仲淵年垂六十齒髪不少衰其所謂孝弟忠¶
信恭儉淳謹葢出于天性引之弗替殆將如河之衝砥
柱江之¶轉巫峽其勢必委輸于海而後己焉傳曰先王
祭川先河而後¶海有源也有委也此之謂知本焉其後
者使益勉焉則甫里之¶澤寧有父乎庸不辭而為之序¶
　　　徐公逺字説序¶
吴郡徐君孟達命其子緬從余㳺緬初名勉以與蕭梁
時宰相¶東海徐勉同名乃易為勔而宋倖臣朱勔雖非
<pb:KR4d0590_WYG_014-10a>
同姓而同郡又¶易以緬葢其字公逺而緬之為言逺也
于是僉以為宜請余¶序其説吾聞司馬長卿慕藺相如
之為人更名相如後世無或<md:KR4d0590_SBCK_014-7a>¶非之者葢吴姓而賢于禮
無所嫌也徐修仁顯梁氏而勵志慎¶行事君不阿意茍
合身都宰輔為時宗臣而以清白遺子孫其¶視朱勔起
賤微徒以妖卉怪石媚人主怙恩毁法以固寵者萬¶萬
不侔矣是故易勉為勔者尊同姓也易勔為緬者斥邪
人也¶昔之同姓也尚知尊而避其名則其于¶自修可知
<pb:KR4d0590_WYG_014-10b>
矣尊同姓義也斥邪人¶智也惟義也而後公無私惟智
也而後明而逺彼知能使後世¶不敢名其名與夫不屑
其名以為名者義與不義智與不智而¶已矣緬乎其尚
懋之¶
　　　贈葛孟顒序¶
會稽王仲麟氏讀法家書為吴屬曹史嘗有疾求醫于
吴郡葛¶君孟顒為診脈曰是謂内傷得之出入奔趨飲
食哀樂以藥治<md:KR4d0590_SBCK_014-7b>¶之而愈仲麟多其能乃徴余文贈之詩
<pb:KR4d0590_WYG_014-11a>
云無言不讎無徳不報¶乃為之言曰吾聞葛君雖以醫
名而其上世本¶儒者人無貴賤賢愚皆敬而稱之曰可
久者孟顒之父也可久¶甫詩書百家之言為文章竒偉
博辨而卒歸之于六藝其為¶醫視古人無愧也孟顒以
家庭習聞之素出而起人之疾又復¶有父風何葛氏之
多賢也哉昔者秦和論疾推本五色五味五¶聲必原于
天其説與周禮合鄭子産博雅君子也而論節宣之¶道
又黙與和契吁醫豈易言哉故必通詩書六藝百家之
<pb:KR4d0590_WYG_014-11b>
言如¶可久者而後庶幾也然漢臨淄人陽度不以禁方
傳其子孫而¶悉與太倉長淳于意今葛氏儒者而父子
相為授受而孟顒¶起人之疾葢不止于仲麟也就吾所
知而言則葛氏之賢豈不信¶哉余愧非博物君子願聞
秦和之説與周禮合者而孟顒<md:KR4d0590_SBCK_014-8a>¶豈余靳哉姑因仲麟之
請而序¶之
　
　夷白齋稿巻十四¶
<md:KR4d0590_SBCK_015-1a>¶
<pb:KR4d0590_WYG_015-1a>
欽定四庫全書
　夷白齋稿巻十五¶
　　　　　　　　　　　　　元　陳基　撰
