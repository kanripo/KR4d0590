# -*- mode: mandoku-view -*-
#+TITLE: 夷白齋稿
#+DATE: 2015-09-23 10:27:18
#+PROPERTY: JUAN 28

¶¶
　　記¶
　　　聴雪齋記¶
西夏鄔宻公寓第在吳門天宫里其東偏有屋六楹樸
而不陋¶公即南營為小齋西為壁北為户疏其東南以
楮承之中無長¶物左右琴書宴如也歲方冬公端居肅
<pb:KR4d0590_WYG_028-1b>
容虛心無為與造物者¶游俄聞中庭桂樹間索索然有
聲起而視之則積雪在地皜然¶矣公因援琴鼓之客有
候公于門者公揖之坐且謂之曰客亦¶知好此乎客曰
僕東海之鄙人也何足以知之雖然公所鼓白¶雪之曲
也僕不敏請為公和之乃逡巡就席因歌曰白雪兮交<md:KR4d0590_SBCK_028-1b>¶下美人兮猶處歲晏兮何所娛撫陽春兮容與陽春兮
遲遲白¶雪兮飛飛彼美人兮勞我思巾余車兮徃從之
端余居兮正余¶襟若有取兮青桂林桂樹兮後凋咏白
<pb:KR4d0590_WYG_028-2a>
雪兮逍遥時至正十四¶年十二月也¶
　　　風林亭記¶
延陵徐君元度起家儒林為時名卿擢司農為都事身
顯而家¶益貧其嗣子仲剛勉焉能以幹蠱克家自奮田
疇之荒者治之¶室宇之敝者葺之間有屬予為文以記
其無錫里第之風林亭¶余不獲辭也無錫為邑在東南
山水間物産之夥最于他壤百¶里之内第宅園池甲乙
相望譬諸木焉斧斤弗侵而牛羊之牧¶罕至深仁厚澤
<pb:KR4d0590_WYG_028-2b>
休養生息于承平之日乆矣及貪冒之螙萌于¶中殘剋
之蟲攻于外加以武斷之斤斧蹂以椎剽之牛羊而百<md:KR4d0590_SBCK_028-2a>¶年之植本深而末茂者殆將剪而棄之卒未知所以扶
持之者¶斯亭也都事君之所釣游而其風林之薈蔚水
木之清華則所¶謂異時承平之植也都事君以官為家
出入中外垂二十年其¶間田園第宅百里相望庶幾萬
一不鞠為牛羊斧斤之墟者幾¶何人哉都事君以此較
彼孰得孰失固以灼然不置毫髪芥蒂¶于胸臆間矣庸
<pb:KR4d0590_WYG_028-3a>
詎知貴介子弟有能卓然自振不與流俗淪胥¶于委靡
之中治田葺屋式克負荷而其餘力又足以洒掃園亭¶
以侍都事君之老如仲剛者乎昔唐韋應物百世之士
也入則¶應制參扈從出則揚節為刺史秩比漢二千石
亦可謂顯榮矣然¶每休沐或不知所以歸退與諸生假
寓僧舎簞食陶飲悠然自¶適而所謂共愛風滿林云者
乃其居善福精舎時詩句也今都¶事君為<md:KR4d0590_SBCK_028-2b>¶朝廷職文書
贊大司農等而上之則于韋侯也何有异日倦游請¶老
<pb:KR4d0590_WYG_028-3b>
解印綬角巾南邁旦夕從賓客子弟攬清風于家林¶觀
生意之流動而承平百年休養生息之僅存于牛羊斤
斧之¶餘者某丘某水尚幸無恙此則君之所有而韋侯
之所無也余¶雖未獲登斯亭然嘗辱與都事君游既喜
君之有子又慶其將¶有以歸老也故為之記俾刻之亭
中以劵焉¶
　　　皥皥齋記¶
余友陳季周氏嘗謂余曰吾生于泰伯仲雍之鄉而讀
<pb:KR4d0590_WYG_028-4a>
周公孔¶子鄒孟氏之書盖士之為學亦貴王賤覇而己
因自題其所居¶之齋曰皥皥旌吾志也子幸為我記之
昔者泰伯仲雍入吳¶民義而從之斯民也盖殺之而不
怨利之而不庸日遷善而¶不知為之之民也及文武成
康之徳洽乎四海周公孔子之教<md:KR4d0590_SBCK_028-3a>¶後先繼作而呉之君
子至有北學于中國而得聖人之一體者¶余嘗浮三江
泝五湖登夫椒望洞庭訪三讓之祠弔虞山之墓¶意畊
田鑿井擊壤而歌帝力者盖猶有先王之遺民焉嘗試
<pb:KR4d0590_WYG_028-4b>
問之而未之見也今蓽門圭竇含菽緼絮之氓乃有絃
謌周公¶咏嘆孔子充然若有所得而不知其所以然而
然如季周者斯¶非遺民之俊秀者乎余乃今失之于彼
而得之于此矣盖君子¶所過者化上下與天地同流故
舜耕歴山而田者讓畔陶河濱¶而器不苦窳孔子之立
之斯立道之斯行綏之斯來動之斯和¶皆莫知所以為
之者也吳為泰伯端委治禮之國則其所過而¶化所存
而神者宜何如哉噫孔子既沒百有餘歲而鄒孟氏作
<pb:KR4d0590_WYG_028-5a>
貴王賤霸之學幸而復明不幸而不得致齊梁之君為
湯武變¶驩虞之民為皥皥然百世之下有志之士讀其
書而論其世者<md:KR4d0590_SBCK_028-3b>¶尚知舎驩虞而趨皥皥則其過化存神
之見于詞氣間者不徒¶為空言而已也方今¶聖仁在上
堯父舜子而周孔其臣舉一世而甄陶之而詩書六¶藝
之化彬彬也季周以泰伯仲雍遺民之秀讀周公之書
誦孔¶子之論而學孟氏之學豈直以其皥皥者自得而
已亦將裒¶然舉首思以貴王賤霸之説獻之¶天子而與
<pb:KR4d0590_WYG_028-5b>
斯世同皥皥也此鄒孟氏憂世之心而有志之士所¶宜
勉焉者故為之記使書于齋之壁以為季周勗云¶
　　　種徳堂記¶
君子之種徳猶農夫之種穀視地肥磽而糞之時其蚤
晚而藝¶耨之凡豐艸稂莠螟蠓螣蝝之為苗害者必耰
鋤錢鎛祈禳¶而務去之人徒見其秋而穫冬而藏養老
而撫㓜饑渴而飲食<md:KR4d0590_SBCK_028-4a>¶生生而不匱而不知其終歲之勤
動曾不以水旱凶菑而輟其耒¶耜也故曰一歲種之以
<pb:KR4d0590_WYG_028-6a>
穀十歲樹之以木百歲來之以徳盖¶人非穀無以為食
非木無以備器用非徳無以貽子孫故種徳¶非君子不
能而君子有貴有賤有顯有隱其跡雖不同而其所¶以
貽子孫則一也初¶世祖皇帝以好生之徳涵育六合時
則用幃幄儒臣而參以黄¶帝雷公之術施鑱石鍼灸以
濟人之夭閼天下號為神人者故¶内翰廣平竇文正公
其人也游其門者曰金華王鏡潭氏小心¶謹畏十有六
年而始得傳其術及其倦游歸江南一意以活人¶為事
<pb:KR4d0590_WYG_028-6b>
因即蘭臯舊隱扁其堂曰種徳雖浮湛里閈不事造請
然¶人以疾求之者日衆間近之旁郡或逺即過浙水距
江右户外之履¶所至輒無所容竇氏之術遂大行東南
無問貴賤皆曰王鏡潭<md:KR4d0590_SBCK_028-4b>¶今之竇公也盖鏡潭之業既精
而處心尤不茍惟精也故能活¶人惟不茍也故以徳自
許余雖不及識鏡潭幸嘗辱與其子珍¶國瑞游見其按
榮腧辨脉絡引針焫艾以療人之疾徃徃萎者¶起僂者
伸噢咻呻吟者釋焉以泰猶農之茀豐草薙稂莠祛¶蟊
<pb:KR4d0590_WYG_028-7a>
賊除螣蝝而嘉禾之穎者實堅者碩焉然後知鏡潭之
後有¶人而竇氏之傳未艾也且竇公以術而顯鏡潭以
術而隱其活¶人雖已衆然身不都好爵口不享厚禄岀
不乗軒車居不御華¶屋其所以貽子孫者安在君子曰
厚施而不食其報必有興者¶嗚呼王氏其可量哉國瑞
俾為之記乃推本其先世之所以¶貽子孫者復之詩曰
子子孫孫勿替引之敢申言以為國瑞告云¶
　　　同樂堂記
<pb:KR4d0590_WYG_028-7b>
吳陵謝侯從義由檇李移守錢塘假者氏開元宫東偏
之廬以<md:KR4d0590_SBCK_028-5a>¶寓焉且題其額曰同樂堂徵予文以記之昔者
孟子因齊宣王¶之好樂謂樂無古今之殊而民則有欣
戚之異者由與民同樂¶不同樂故也余則以為孟子之
言不獨謂樂也謂凡踵行喙息¶之民莫不皆有飲食男
女聲色之欲使為之上者皆能與之同¶焉則民亦將因
其所欲同于上矣茍專一己之欲而視民之休¶戚不啻
如越人視秦人之肥瘠則亦將以秦越人視其上此三
<pb:KR4d0590_WYG_028-8a>
代之民所以至戰國時不以三代之君親其上者由其
不以三¶代之民蓄其下也三代而降南靣之君慨然知
誦孟子之遺書¶務懲戰國之覆轍而欲以三代之民蓄
其民者漢宣帝其君也¶其言曰庶民所以安其田里而
無嘆息愁恨之心政平訟理也¶與我共此者其惟良二
千石乎嗚呼民無嘆息愁恨之心則樂¶矣然亦非必寒
而衣之饑而食之勞而佚之也亦平其政使遂<md:KR4d0590_SBCK_028-5b>¶其性理
其訟勿戾其生而止爾茍政之不平訟之不理則民不
<pb:KR4d0590_WYG_028-8b>
堪命雖日奏韶濩而舞干羽適足以滋其疾首蹙頞爾
尚何¶同樂之有哉漢宣承武帝之後海内虛耗獨能先
民之憂後已¶之奉謂守令為斯民之本因乆任而責成
之卒用是以致中興¶之盛焉然當是時號稱良吏如朱
邑龔遂之流所謂與帝共此¶者也亦不過躬行儉約使
斯民安土樂業而已今天下兵興生民¶疲敝其閔閔焉
望治之心猶農夫之望歲也錢塘為東南一都¶㑹由吳
越錢氏及宋三百年以至¶國家混一以來休養生息非
<pb:KR4d0590_WYG_028-9a>
伊朝夕其屋宇市井之繁珠玉綺¶綉之富侯固不得而
見之矣而資粱屝履兵械什器百物之需¶則未有甚于
此時者也侯寅而出酉而歸食不暇甘于其口寢¶不遑
安于其席亦可謂勤且瘁矣然上也日以漢宣之業望
其<md:KR4d0590_SBCK_028-6a>¶君下也不敢以秦越之人視其民終也則諰諰焉
以昔之良¶吏責其身使左而右之張而翕之勿替而引
之則政平訟理其¶效可變嘆息為謳歌易愁恨為鼔舞
亦在于上之人責成何如¶耳夫使中興之業不專美于
<pb:KR4d0590_WYG_028-9b>
漢良吏之盛無愧于朱邑龔遂之軰¶未必不由生民樂
業致也侯尚勉乎哉因為記其名堂之義使¶凡游于斯
讌于斯者知侯之志盖有在云侯刻躬儉約忠厚信¶讓
盖詩之所謂豈弟君子也至正二十年夏五月戊子書
　
　¶
　
　¶夷白齋稿巻二十八<md:KR4d0590_SBCK_028-6b>¶<md:KR4d0590_SBCK_029-1a>¶
<pb:KR4d0590_WYG_029-1a>
欽定四庫全書
　夷白齋稿巻二十九¶
　　　　　　　　　　　　　元　陳基　撰¶¶
　　記¶
　　　三笑
