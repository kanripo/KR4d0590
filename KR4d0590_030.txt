# -*- mode: mandoku-view -*-
#+TITLE: 夷白齋稿
#+DATE: 2015-09-23 10:27:18
#+PROPERTY: JUAN 30


三皇廟記¶
自國都至于郡邑前代所崇祀者社稷孔子而已其祀
伏羲神¶農皇帝為三皇建祠一倣儒學設祭用春秋之
仲月而以醫¶者主之則¶國朝之制也平江為東南甲郡
<pb:KR4d0590_WYG_030-1b>
廟之初創顧不足以稱神明之¶居大徳辛丑郡侯岳烈
始即呉縣故址廓而大之至順辛未郡¶推官李君徳貞
至正丁亥郡守蕭君義更相繕葺而廟與學遂¶為他郡
之冠至正戊戌今江浙行中書省左右司即中吳陵周<md:KR4d0590_SBCK_030-1b>¶侯仁時守吳郡吏肅民勸稱為良牧而尤以興學報本
為先務¶醫學教授郡人林君義奉以周旋將事惟謹凡
祭祀之品物¶師徒之廩稍與夫金帛之出納周侯責成
乎其上林君賛任于¶其下而銖黍之積絲寸之累麤有
<pb:KR4d0590_WYG_030-2a>
嬴餘則為諰諰然圖所以興¶其廢而補其敝自丁亥至
今凡蕭李二君之所經營塗塈中而¶為殿堂旁而為兩
廡為先賢祠為齋舎為庖湢前有門三¶為靈星之門為
宫墻為井亭覆者腐者螙而甃者亦葺而¶疏矣由是修
其大不遺乎其細治其内必務乎其外其為役也¶靈星
之門為最巨舊以木為之今則易之以石閎偉尊嚴人¶
用改觀而神明如在至是而益稱矣庀工于二十年庚
子四月¶戊子告成于八月戊申事既就竣學之人相與
<pb:KR4d0590_WYG_030-2b>
伐石來徵文以¶為記昔者孔子刪書斷自唐虞以下及
繫周易則歴叙庖犧神<md:KR4d0590_SBCK_030-2a>¶農黄帝而太史所紀三皇氏見
于史記與今之所祀者不同¶然自書契以來所謂上古
聖人繼天立極開物成務復有盛于¶繫辭之所稱者乎
國家損益百王修崇祀典而醫家者流行得¶奉牲幣粢
盛籩豆之儀與郡邑守令駿奔升降薦獻廟廷¶如博士
諸生之事先聖宣師者始于國都達于天下而周侯職¶
掌承宣林君政隆醫教能以其力之所及為其所得為
<pb:KR4d0590_WYG_030-3a>
而人存¶政舉足以迓續前猷風勵來哲若此是皆有可
書者爰不辭而¶為之記俾刻之¶石年月日
　　　杭州路重修仁和縣記¶
杭屬縣附郭者二仁和與錢塘也仁和在呉越時為錢
江縣宋¶興國初易今名故在餘杭門之内紹興間縣令
孫延直¶徙治招賢坊其遷麗府之南左偏而與錢塘縣
四隅録事司<md:KR4d0590_SBCK_030-2b>¶並為東西序則¶國朝大徳間也至元仍紀
元之五年己夘達嚕噶齊穆爾哈¶瑪爾因其舊而繕完之
<pb:KR4d0590_WYG_030-3b>
距今盖二十餘年矣上棟下宇内垣¶外墉蹇撓陊剥凜
乎其將墜而卒未有能剔其螙而支其傾者至¶正二十
年庚子搃管呉陵謝侯節修復舉庶政務以先後為次
第¶環視列廨所宜振而新之者殆莫斯為甚爰命度材
鳩工而達¶嚕噶齊北庭伯嘉訥侯韙之同知總管府事
邵君勝初治中劉¶君堯忠因力賛之中為治事之堂旁
為兩廊右為架閣庫前¶為譙門屋以間計者二十有三
其增創則退食之㕔居堂之後¶幕賔之舎居堂之左屋
<pb:KR4d0590_WYG_030-4a>
以間計者九葺堦為闌楯周于外者為¶之墉以文計者
一百五十有竒椅榻之具器皿之需與凡所宜¶有者莫
不畢備是役也經始于閏月丙寅告成于九月庚申工<md:KR4d0590_SBCK_030-3a>¶以日計者一百一十有五用錢以緡計者若干董其事
者主簿¶王欽徵文以為記者縣達嚕噶齊長安髙摶也
杭為東南會¶府省憲百執事實莅焉承平以來職守令
而司民社者非無器¶望才能之逸也然每每殫精于簿
書鞠躬于賦歛¶獄訟糾紛之末而敝敝焉糜歲月以俟
<pb:KR4d0590_WYG_030-4b>
踐更者相踵也由是視¶公宇不翅如傳舎尚遑慮其危
且墜哉乃今工不重費民不勤¶勞而植撓扶騫剔螙而
支傾者顧有須于兵革旁午之際而徃¶者之所忽來者
之所戒政之善訓也侯能不以傳舎視官府矣¶居其居
而職其職者第勿以踐更玩吏民則仁和其庶幾乎書¶
以畀之俾刻諸石以俟後之葺者尚有攷云¶
　　　松雲巢記¶
松可巢乎曰可上古未有宫室民居橧巢之上則松可
<pb:KR4d0590_WYG_030-5a>
巢也雲<md:KR4d0590_SBCK_030-3b>¶可巢乎曰可李白愛廬山五老之勝乃賦詩曰
吾將此地巢¶雲松則松與雲皆可巢也夫巢于未有宫
室之時則有巢氏之¶民皆是矣後世既易之以宫室而
人民復有巢者乎堯之世有¶巢父焉堯之野無遺賢彼
父者安得而巢乎盖上有堯為之君¶下有舜與禹臯為
之臣父之賢列百執事亦八元八愷之倫也¶矧其世已
治民已安如父者非不得已而後巢者也以堯之¶世為
可巢焉而巢非其所以為善也若白者又何為而巢耶
<pb:KR4d0590_WYG_030-5b>
尚¶論其世則白去父逺矣夷考其人則亦百世之士也
使白居百¶執事之間則黼黻皇猷彌綸帝載雖未能致
其君于唐虞然¶傳之後世亦豈易以淺近窺哉惟其一
遇時君遂擯不用于是¶與賀知章司馬子徽之屬汗漫
于江湖逍遙于八極此其得已¶非得已盖可知矣然五
老松雲一經品題千載之下膾炙人口<md:KR4d0590_SBCK_030-4a>¶是以世之瓌瑋
卓犖閎矌而不覊者每誦其詩若見其人雖或¶跡顯勢
崇而蟬蛻汚濁之心未嘗不與造物者游于有巢氏之
<pb:KR4d0590_WYG_030-6a>
始就予所知而言如髙侯元善敭歴樞省其跡顯矣名
利勲猷¶其勢崇矣然室居委巷而不以為隘地僻郛鄙
而不以為陋且¶搆亭鑿池環植花竹自題曰松雲之巢
每退食休沐輒撫琴¶詠詩尚年乎其中而禽魚下上雲
霞出沒不越户庭而城市山¶林翛然自得侯將竊附于
李白歟然率百執事之賢日游廊廟¶之上其出處與白
異矣將自托于巢父之流歟則飲食起居未¶或一日而
去宫室也然則巢惡乎而在侯之巢不松而髙不¶雲而深
<pb:KR4d0590_WYG_030-6b>
不上古而安不五老而勝而亦未始不偃仰于松雲逍¶
遙于上古而超然於五老也盖居廊廟之崇而志在林
壑處宫¶室之奥而情寄物表故以侯為附李白者固失
之矣以侯為托<md:KR4d0590_SBCK_030-4b>¶巢父者亦未為得也余將扶策以從侯
于不夷不惠之間侯其¶許之乎侯應曰諾因書以為記
侯燕人也今為淮南行中書左¶右司郎中余則韋羌山
人陳基也¶
　　　六栁莊記
<pb:KR4d0590_WYG_030-7a>
昔者陶靖節既已不屑為縣令浩然賦歸與造物者游
于羲皇¶之上矣其視世之軒裳圭組聲色子女與夫宫
室狗馬之奉不¶啻如腥羶穢腐蟬脱而去惟恐其或凂
已也然而猶以五栁¶自號彼五栁者亦何與乎靖節重
輕哉近世徐節孝以至行髙¶天下所居有三栁因自比
靖節而流風餘韻至今不衰檇李沈¶君達卿起家儒林
敭歴台省由丞相掾擢拜南行臺監察御¶史尋執法行
中書為理官其出處與靖節異矣所居有六栁¶遂以名
<pb:KR4d0590_WYG_030-7b>
其廬曰六栁莊其于靖節亦豈聞其風而興起者乎達<md:KR4d0590_SBCK_030-5a>¶卿由布衣拔畎畆靖節以世胄樹風烈節孝以至行立
師道皆¶人所難能者達卿為親而仕且三十寒暑矣其
識量髙明議論¶倜儻盖古之遺直也今以三尺為已任出
入廟堂爭論曲直靣¶折是非務必當而後已其為事盖
亦人所不易者而處之¶如公輸引斤動中程度然退則
蕭然一室左右琴書間與賔友¶舉杯賦咏上下古今而
言不及世事于是六栁者亦將節孝¶相望于五栁間由
<pb:KR4d0590_WYG_030-8a>
是觀之予其同而畧其異可也夫靖節¶百世之師也世
不得而用之節孝獨行之士也世莫得而遺焉¶達卿用
世之士也亦顧所用何如耳古今人不必同不必不同
要¶其歸卒無不同者君子亦同其心而已矣達卿殆所
謂善學栁¶下惠者非耶或曰節孝之栁少于靖節者三
達卿之栁多于靖節¶者一其不同較然矣而子獨以為
同何也嗟乎栁豈以多少<md:KR4d0590_SBCK_030-5b>¶為哉顧所以相望于栁之外
者非或人所知也達卿曰善遂書¶之
<pb:KR4d0590_WYG_030-8b>
　
　
　
　
　
　
　
　夷白齋稿巻三十¶
<md:KR4d0590_SBCK_031-1a>¶
<pb:KR4d0590_WYG_031-1a>
欽定四庫全書
　夷白齋稿巻
