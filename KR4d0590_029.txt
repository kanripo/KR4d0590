# -*- mode: mandoku-view -*-
#+TITLE: 夷白齋稿
#+DATE: 2015-09-23 10:27:18
#+PROPERTY: JUAN 29


軒記¶
夷白子寓杭觀橋之觀巷屋敝瓦腐夜雨或暴至張盖
就寢不¶以為意自扁其東偏之室曰三笑軒左右或訝
之因荅之曰余¶娶媍二十載未有𦙍嗣今年四十有七
<pb:KR4d0590_WYG_029-1b>
老且至矣方得一女此¶可一笑也承平盛年余嘗三至
京師覬得㣲禄為養親計用¶薦者入朝同進見忌尋引
避還江南今親沒已乆齒髪衰¶落自以為無復有用于
世矣屬南北用兵乃又叨塵仕版此可二笑¶¶也平居讀
書至申韓衛鞅之法律輒噫嘻曰是何不如周公<md:KR4d0590_SBCK_029-1b>¶之平
易也見人攘臂談孫呉議論生鋒甚可喜而自揣其不
能¶今忝備使員辱游樞幙朝夕從事乃不離二者之間
此可三笑¶也左右曰夫憂莫憂于無子喜莫喜于得禄
<pb:KR4d0590_WYG_029-2a>
榮莫榮于處機要¶此人之情也今子中年得禄雖不逮
養然幸居機要固可以懽¶然自笑矣若夫乆娶無子老
又得女親戚故舊無不為子憂者¶今也顧亦竊喜而笑
毋乃與人異情乎哉夷白子曰汝以為喜¶者我以為懼
汝以為榮者我以為恐汝以為憂者我則以為不¶必憂
我自謂同于人者莫己若而汝獨以為異此其所以為
可¶笑也汝亦聞東門吳之䘮子乎東門呉有子而䘮與
無子同¶今吾得女孰與䘮子故不必憂夫爵以待賢禄
<pb:KR4d0590_WYG_029-2b>
以勸功機要所¶以任文武非常之士今不賢而膺好爵
倖而貴者也無功而享¶美禄苟而富者也無文武非常
之材而任機要不知恥者也况<md:KR4d0590_SBCK_029-2a>¶非素習而職其事為濫
官非所能而居其職為竊位不逮親而¶養妻孥為蠧¶國
今吾一舉而犯不韙者六惴惴焉若懸巔崖墜深谷危
石欲墮¶而壓之者汝以為榮且喜焉此尤可笑之甚者
也左右曰無子¶不憂亦有師乎曰有吾師東門吳也得
禄而反懼處機要而加¶恐亦有師乎曰有昔向子平讀
<pb:KR4d0590_WYG_029-3a>
易損卦而知富不如貧貴不如¶賤此吾師也吾將從若
人者朝游名山暮栖丘壑榮辱不足以¶累其心喜懼不
足以攖其念汝以為何如左右曰善夷白子曰¶若是則
可以索我于三笑之外矣因録其言書于壁伺大方之¶
家决焉時至正二十年夏五月也¶
　　　憶親堂記¶
江浙行中書省左右司郎中淮南夏君仲信扁其所居
曰<md:KR4d0590_SBCK_029-2b>¶憶親堂間謂余曰吾少也孤母夫人不以為不肖俾
<pb:KR4d0590_WYG_029-3b>
奉先君子¶遺體夜不敢遑寧用克底于成人及偹官外
朝仕有㣲禄而¶先君子不逮矣頃歲辱以樞屬斷事官
分治呉下用是由秦郵¶里遞不逺千里迎母夫人來江
南竊自念言禄晚不逮先君子矣¶而朝夕之養幸母夫
人夀康又得就任所敢不竭力以庶幾無¶忝于吾君之
賜乎未幾行省命下又竊以為由蘇至杭僅三百¶里因
扶侍而行其眎秦郵宜益無難者及致請而母夫人乃
不¶欲去呉吾既莫之敢强而官守有責又不獲以時歸
<pb:KR4d0590_WYG_029-4a>
覲于是定¶省之禮&KR0949;瀡之奉乃反不及呉下時此堂之
所以命名也夫秦¶郵吾母夫人之邦也吳與杭吾任所
也由秦郵至呉千里而遙¶由呉至杭三百里而近吾母
寧樂去秦郵而不樂去呉而吾又¶不敢强焉吾豈以吳
為吾土哉亦恐重違母意爾子幸為我記<md:KR4d0590_SBCK_029-3a>¶之古之君子
善養親者莫如曾子而其憶親也莫如狄公然曾¶子嘗
南游而仕于楚矣而其親固未嘗去魯也狄公嘗因使
而¶登太行矣而其親初未嘗去河陽也後世言養志者
<pb:KR4d0590_WYG_029-4b>
必稱曾¶子而狄公之于曾子盖異世而同心者也方白
雲孤飛眷注不¶已此其心顧安忍一日去其親乎及公
勛業冠唐中興有識之¶士固已于其登太行之時見之
矣仲信俶儻瓌竒臨義有勇其¶宦游蘇杭敭歴樞省殆
曾子之仕楚狄公之仕唐也嗟乎事親¶得如二子亦可
矣然曾子不强其親以去魯狄公不强其親以¶去河陽
今仲信之親不欲去吳門顧安得而强之乎惟其不敢¶
强于其親故移以事君也順移以事¶君也順故資以養
<pb:KR4d0590_WYG_029-5a>
親也安茍安矣則今日之呉門即異時之河¶陽也尚奚
以吾土非吾土為哉然則親之逮不逮天也居之近<md:KR4d0590_SBCK_029-3b>¶不
近時也不可得而强者安時以適志也曾子吾師也狄
公豈¶欺我哉敬以是復仲信因書以為記至正二十年
夏五月戊申¶
　　　清嘯軒記¶
河東唐君伯剛少從鄉先生今内翰張公受業博雅好
古論議¶恢達有魏晉間人風氣嘗至京師以能詩知名
<pb:KR4d0590_WYG_029-5b>
性夷易不喜修¶邉幅或勸之仕不應遂長嘯賦歸與時
偕畸人耕田讀書從鄉子¶弟射獵以適志意有所感觸
輒&KR0008;然以嘯寄傲屬南北用¶兵將相承制以人材為己
任伯剛遂不得以不仕自髙既已晉¶位樞近猶復不廢
清嘯故所至輒以命軒間謂余曰願有記也¶夫嘯非君
子之所得已昔阮籍終身嘯而不已盖籍負曠世不¶羈
之材懷偉傑宏放之器當其慟哭于窮途長嘆于廣武
作詩¶八十餘篇以咏所懷籍之嘯初未嘗忘乎世也及
<pb:KR4d0590_WYG_029-6a>
至蘇門與隱<md:KR4d0590_SBCK_029-4a>¶者孫登長嘯相和遂歸而著大人先生論
然後籍之嘯始與世¶逺非籍之志也嘯豈籍之所得已
哉或曰籍好老莊者也故以嘯¶自得豈信然歟初伯剛
由京師賦歸耕讀射獵亦將以清嘯¶終矣詎知以人材
為任者乃不容其竊附于阮籍之流乎及¶當路掌事得
君子之時亦可以不必嘯矣然每休沐輒與向之¶畸人
軰或投壺或撫琴或玩㺯商彛周鼎古㳒書名畫嘯咏¶
終日人謂伯剛退不矯意于丘壑進不溺志于軒冕其
<pb:KR4d0590_WYG_029-6b>
嘯也非¶得已亦非不得已以嘯自適非附籍以為嘯也
得嘯之¶天矣雖不附籍可也伯剛自處其殆不夷不惠
之間乎古今¶人雖不同又庸知畸人達士無大人先生
如蘇門隱者乎顧余¶何足以知之姑為記其不夷不惠
之説書之軒中與世之知嘯¶者商畧云至正二十年閏
月甲子<md:KR4d0590_SBCK_029-4b>¶　　　蠢菴記¶
客有問蠢菴主者曰子之名菴亦有所本乎曰無有吾
<pb:KR4d0590_WYG_029-7a>
之生也¶與物之蠢動者同其天耳方其孩提也雷霆震
而弗恐虎兕駭¶而弗懼鐘鼓管籥聲之和也聴之而弗
知膏粱膾炙食之珍也¶享之如無味黼黻𤣥黄色之麗
且文也視之若弗見斯蠢耶非¶耶而吾不自知也及其
長也教之以六藝習之以詩書陶之以¶禮樂威之以刑
辟于是存與亡相仍得與失相尋是與非相形¶情與欲
相生行必擇利害動必慮吉凶言必徵善惡事必逺嫌¶
疑然後聞雷而知恐見虎而知懼耳非五音不聴¶目非
<pb:KR4d0590_WYG_029-7b>
五色不視舌非五味不甘而蠢之天鑿矣昔老莊之徒
黜聰明去徤羨¶非禮樂薄仁義鴻飛于青㝠蟬蛻于穢
濁以富貴為械穽爵禄¶為銜勒車服圭組為桎梏若將
凂已而弗之顧者盖欲不凋不<md:KR4d0590_SBCK_029-5a>¶琢以全其天也今考存
亡于詩書稽得失于六藝酌是非于禮¶樂虞情欲于刑
辟擇利害于械穽慮吉凶于銜勒徴善惡逺嫌¶疑于桎
梏由是奔尺寸走纎毫如蟻之集腥羶蛾之投爝火或¶
突梯或鴟夷或如脂或如韋或睢睢或盱盱入則廣厦
<pb:KR4d0590_WYG_029-8a>
而居出¶則列駟而馳所至則舎者避席煬者避灶而弗
恐弗懼弗聞弗¶見無味之天至是盖不一鑿而止矣夫
儵與忽一鑿而混沌死¶今既鑿之又鑿之不一鑿之雖
欲不亡得乎此其所以名菴吾¶不知其所本客曰子以
詩書六藝鑿子之天猶華子以魯儒生¶之治其忘疾乃
更操戈而逐之也使詩書六藝而可逐也則子¶又將操
戈以從其後矣雖然菴也者古之所謂蘧廬今之所謂¶
逆旅也人皆可以托宿而去豈子之所得私哉故愚如
<pb:KR4d0590_WYG_029-8b>
顔子淵¶魯如曽子參拙如周茂叔亦未嘗不以禮樂為
序六藝為户詩<md:KR4d0590_SBCK_029-5b>¶書為府刑辟為輔也若夫處富貴而不
事突梯殘爵禄而不務¶滑稽乗軒被服而不睢不盱執
玉紆組而不脂不韋固未嘗不¶蟬而蛻不鴻而飛此不
夷不惠揚子雲所謂可否之間其殆庶¶幾也耶由是而
觀則子之天鑿耶未嘗鑿耶亡耶未嘗亡耶夫¶置是菴
于可否之間昔舎者避席今且與之争席矣¶則未始鑿
未始亡也子以為不知所本豈欺也哉豈欺也哉¶或曰
<pb:KR4d0590_WYG_029-9a>
菴在巨區笠澤之間去魯數千里而與泰伯仲雍所迯
荆¶蠻之地相近主者朱姓疑即陶朱公之後客則韋羌
山人夷¶白子也是歲上章困敦閏月甲子書¶
　　　松泉亭後記¶
初周君徳新之居淮西也日與搢紳子弟讀書鼓琴於
松泉之¶間自以為天下之樂無以加于此矣及出游四
方而金陵錢塘<md:KR4d0590_SBCK_029-6a>¶武夷天台皆以山水之勝名天下慮無
不窮深極幽以肆其所¶歴而松泉所見亦以廣矣然未
<pb:KR4d0590_WYG_029-9b>
嘗不解鞍徘徊停策踟蹰終日¶不能去也已而超擢省
垣從事機幄朝夕相與將相公卿上下以¶周旋皆軍國
生民之務也自是率居無寧歲出無常所然松¶泉之勝
則未嘗不徃來于懷故所至輒以命亭御史孟侯既為¶
文以記之矣間又謂余曰不可以無言也昔人有隱于
逍遙山谷¶者天子問以所須曰荗松清泉臣所須也夫
既已隱矣而所須¶猶有待于松泉豈松泉固隱者之所
得私乎徳新在淮西時¶以所居松泉不足以盡大觀故
<pb:KR4d0590_WYG_029-10a>
去而游于天下山水之邦以極¶其勝今已出而仕矣其
所須以適其適者宜若與隱者異矣然¶所寓猶以松泉
命亭而人或弗喻也余則為之解曰茂松清泉¶世之所
賤軒冕圭組人之所貴昔天子問隱者以所須盖欲以<md:KR4d0590_SBCK_029-6b>¶所貴易所賤也而隱者不屑焉今徳新既已有其所貴
而猶不¶忘其所賤雖所處與隱者異須而所樂與隱者
同趣此惟游于¶物之外者為能然也方今天下多故淮
西最先被兵而松泉之亭¶得無已鞠為榛莽狐兎之墟
<pb:KR4d0590_WYG_029-10b>
否乎而向者所謂山水之勝如金¶陵武夷天台者又舉
目有風烟之異雖欲如曩時窮深極幽以¶肆其所歴不
可復得而東南都會莫盛于錢塘然山川人民僅¶存于
百戰之餘者盖亦憔悴無聊極矣此徳新所以不得已
其¶胸中所素抱負者自髙于軒裳圭組之外而其入則
賛廟謨出¶則參機要鞠躬夙夜弗遑食息者其志盖將
左右公卿將相披¶荆棘剪榛莽逐狐兎而殱之天其或
者復使斯民有所休息則¶山水之勝庶幾復可以解鞍
<pb:KR4d0590_WYG_029-11a>
停策窮其深而極其幽然後脱軒¶裳解圭組還之<md:KR4d0590_SBCK_029-7a>¶朝廷
乞身歸老而茂松清泉隱者可得私也嗚呼天下之樂
復¶有加于此者乎然非游于物之外者不能知也故余
申其說為¶後記書之亭中以劵且以釋或者之弗喻云
至正二十年六月¶乙巳記¶
　
　
　
<pb:KR4d0590_WYG_029-11b>
　
　
　
　
　
　
　
　夷白齋稿巻二十九<md:KR4d0590_SBCK_029-7b>¶<md:KR4d0590_SBCK_030-1a>¶
<pb:KR4d0590_WYG_030-1a>
欽定四庫全書
　夷白齋稿巻三十¶
　　　　　　　　　　　　　元　陳基　撰¶¶
　　記¶
　　　重修
