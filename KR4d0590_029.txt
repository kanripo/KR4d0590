# -*- mode: mandoku-view; -*-
#+TITLE: 夷白齋藁
#+DATE: 2015-09-12 01:27:50.110799
#+PROPERTY: ID KR4d0590
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 29
#+PROPERTY: FILE SB12n0745-029夷白齋藁-卷之二十九.
<pb:KR4d0590_SBCK_029-1a>¶
夷白齋藁卷之二十九¶
　　　　　　　　　　　　　　臨海　陳　基　著¶
　　　　　　　　　　　　　　金華戴　良　編¶
　　記¶
　　　三咲軒記¶
夷白子寓杭觀橋之觀巷屋弊瓦腐夜雨&KR0137;暴至張盖就寝亦¶
不頋嘗自扁其東偏之室曰三咲軒左右&KR0137;&KR0988;之夷白子曰余¶
娶婦二十載未有胤嗣令年四十有七老且至矣方更得女此¶
一可咲也承平盛年余嘗三至亰師覬得微禄以為親養間用¶
薦者入　朝同進見忌尋引避還江南令親沒巳乆齒𩬊變衰¶
自以為無&KR0167;有用扵世矣属南北用兵乃始叨塵仕版此二可¶
咲也平居讀書至申韓衛鞅之用法輒嘻然曰是何不如周公¶
<pb:KR4d0590_SBCK_029-1b>¶
之平易也見人攘臂談孫吳辯論鋒出甚可喜而自幸其不&KR0014;¶
今忝備官使辱㳺樞幙朝夕&KR0025;事乃不離二者之間此三可咲¶
也左右曰夫憂莫憂扵無子喜莫喜扵得禄榮莫榮扵䖏機要¶
此人之情也今子中年得禄雖不逮養然幸居機要固可以驩¶
然自咲矣若夫乆娶無子老更得女親戚故舊無不為子憂者¶
今也頋亦自喜而咲無乃與人異情乎㢤夷白子曰汝以為喜¶
者吾以為懼汝以為榮者吾以為&KR0178;汝以為憂者吾則以為不¶
必憂吾自謂同扵人者莫己若而汝獨以為異此其𫠦以為可¶
咲也汝亦嘗聞東門吳之䘮子乎東門吳有子而䘮與無子同¶
今吾得女孰與䘮子故不必憂夫爵以待賢禄以勸㓛機要𫠦¶
以䖏文武非常之士今不賢而都好爵倖而貴者也無㓛而享¶
厚禄苟而冨者也無文武非常之材而䖏機要不知耻者也况¶
<pb:KR4d0590_SBCK_029-2a>¶
非素習而任其事為濫官非𫠦&KR0014;而居其軄為竊位不逮親而¶
飬妻子為蠧¶
&KR0038;令吾一舉而犯不韙者六惴惴焉若縁顛崖墜深谷石&KR0082;堕¶
而壓之者汝以為榮且喜焉此又可咲之尤者也左右曰無子¶
不憂亦有師乎曰有吾師東門吳也得禄而返懼䖏機要而加¶
&KR0178;亦有師乎曰有昔向子平讀易損卦而知冨不如貧貴不如¶
賤此吾師也吾將&KR0025;若人者朝㳺名山暮栖五岳榮辱不&KR0085;以¶
累其身喜懼不&KR0085;以屑其意汝以為何如左右曰善夷白子曰¶
若是則可以索我扵三咲之外矣囙録其言書扵壁伺大方之¶
家决焉時至正二十年夏五月也¶
　　　憶親堂記¶
江浙行中書省左右司&KR0048;中淮南夏君仲信扁其𫠦寓之室曰¶
<pb:KR4d0590_SBCK_029-2b>¶
憶親堂間謂余曰吾少也孤毋夫人不以為不肖俾奉先君子¶
遺軆夙夜不敢遑寜用克底于成人及備官外朝仕有禄秩而¶
先君子不待矣頃&KR0010;辱以樞属㫁事官分治吳下用是由秦郵¶
里苐不逺千里迎毋夫人来江南&KR0060;自念禄既不逮先君子矣¶
而朝夕之養幸母夫人壽康又得就官不敢不竭力以庻㡬無¶
沗扵　君之賜乎未㡬行省命下又自以為由蘇至杭僅三百¶
里囙扶持而行其視秦郵冝益𠕋難者及致請而母夫人乃不¶
樂去吳吾既莫之敢強而官守有常又不得以時歸覲扵是㝎¶
省之禮滫瀡之奉乃反不逮吳下時此堂之𫠦以命名也夫秦¶
郵吾母夫人之&KR0022;也蘇與杭吾官𫠦也由秦郵至吳千里而逺¶
由蘇至杭三百里而近吾母寜樂去秦郵而不樂去吳而吾又¶
不&KR0014;強焉吾豈固以吳為吾土㢤亦重違毋志爾子幸為吾記¶
<pb:KR4d0590_SBCK_029-3a>¶
之古之君子善養親者莫如曽子而其憶親也莫如狄公然曽¶
子嘗南逰而仕扵䠂矣而其親固未甞去魯也狄公嘗囙使而¶
登太行矣而其親固未嘗去河陽也然後世言養志者必曰曽¶
子而狄公之扵曽子盖異世而同心者也方白雲孤飛眷戀不¶
巳此其心頋安忍一日去其親乎及公勲業冠唐中興有識之¶
士固已扵其登太行之時見之矣仲信俶儻&KR0347;𤦺臨義有勇其¶
䆠㳺蘇杭𫾻厯樞省殆曽子之仕䠂狄公之事唐也嗟乎事親¶
得如二子亦可矣然曽子不強其親以去魯狄公不強其親以¶
去河陽今仲信之親不樂去呉門頋安得而強之乎惟其不敢¶
強扵其親故移以事君也順移以事¶
君也順故資以飬親也安苟安矣則今日之呉門即異時之河¶
陽也尚奚以吾土非吾土為㢤然則親之逮不逮天也居之近¶
<pb:KR4d0590_SBCK_029-3b>¶
不近時也不可得而強者安時以適志也曽子我師也狄公豈¶
欺也㢤庸以是復仲信囙書以爲記至正二十年夏五月戊申¶
　　　清嘯軒記¶
河東唐君伯剛少&KR0025;郷先生令内翰張公受業愽雅好古論議¶
恢逹有魏晉間人風氣嘗至亰師以&KR0014;詩知名性樂昜不喜事¶
邉幅&KR0137;勸之仕不應遂長嘯賦歸與畸人静者畊田讀書&KR0025;子¶
弟射獵逐麋鹿以卒&KR0010;意有𫠦感輒　然以嘯自&KR0244;属南北用¶
兵將相承制以人材爲己任伯剛遂不得以不仕自髙既巳進¶
位機近猶復不&KR0440;清嘯故𫠦至率以命軒間謂余曰願有記也¶
夫嘯非君子之𫠦得已昔阮籍終身嘯而不厭盖籍負曠世不¶
覊之材懐&KR0606;傑宏放之器方其慟哭扵窮途長歎扵廣武作詩¶
八十餘篇以詠𫠦懐籍之嘯&KR0004;未嘗忘乎世也及至蘇門與隐¶
<pb:KR4d0590_SBCK_029-4a>¶
者孫登長嘨相和遂歸而著大人先生論然後籍之嘯始與世¶
非籍之志也嘯豈籍之𫠦得己㢤&KR0137;曰籍好老荘者也故以嘯¶
自得豈信然欤初伯剛由亰師賦歸畊田射獵亦欲以清嘯自¶
終矣庸詎知以人材為任者乃不容其自附扵阮藉之流乎及¶
當塗掌事得君子之時亦可以不必嘯矣然每休沭輒與嚮之¶
畸人静者&KR0137;投壼&KR0137;撫琴&KR0137;玩弄商彜周鼎古法書名𦘕嘯詠¶
終日人謂伯剛退不溺意扵丘壑進不嬰情扵軒冕其嘯也非¶
得巳亦非不得巳伯剛以嘯自得非附籍而後嘯也苟得嘯之¶
道矣雖不附籍猶嘯伯剛自䖏其殆不夷不恵之間非耶古今¶
人雖不同又庸知静者之徒無大人先生如蘇門隐者乎頋余¶
何&KR0085;以見之姑為記其不夷不恵之&KR0003;書之軒中與世之知嘯¶
者商略云至正二十年閏月甲子記¶
<pb:KR4d0590_SBCK_029-4b>¶
　　　蠢菴記¶
客有問蠢庵主者曰子之名庵亦有𫠦本乎曰無有吾之生也¶
與物之蠢動者同其天耳方其孩提也雷霆震而弗&KR0178;虎兕駭¶
而弗懼鐘磬管籥聲之和也聴之如弗聞膏梁膾炙食之珎也¶
享之如無味黼黻絺繡色之麗且文也視之如弗見斯蠢耶非¶
耶而吾不自知也及其長也教之以六藝習之以詩書陶之以¶
禮樂威之以刑辟扵是存與亡相仍得與失相尋是與非相形¶
情與慾相生行必擇利害動必慮吉㓙言必徴善惡事必逺嫌¶
疑然後聞雷而知&KR0178;見虎而知懼耳非五音不聽口非五味不¶
享目非五色不視而蠢之天鑿矣昔老子之徒黜聦眀去徤羡¶
非禮學薄仁義鴻飛扵青𠖇蟬蛻扵&KR0126;濁以冨貴爲機穽爵禄¶
爲衘勒車服圭組爲桎梏若將溷己而弗之頋者盖欲不彫不¶
<pb:KR4d0590_SBCK_029-5a>¶
鑿以全其天也今考存亡扵詩書稽得失扵六藝酌是非扵禮¶
樂虞情慾扵刑辟擇利害扵機穽慮吉㓙扵衘勒徴善惡逺嫌¶
疑扵桎梏由是奔尺寸赱&KR0093;毫如蟻之附腥羶蛾之投爝火&KR0137;¶
突梯&KR0137;鴟夷&KR0137;如脂&KR0137;如韋&KR0137;睢睢㦯盱盱入則廣厦而居出¶
則列駟而馳𫠦至則舎者避席焬者避&KR0883;而弗&KR0178;弗懼弗聞弗¶
視無味之天至是盖不一鑿而止矣夫儵與忽一鑿而渾沌死¶
今既鑿之又鑿之不一鑿之雖欲不亡得乎此其𫠦以名菴吾¶
不知其𫠦夲客曰子以詩書六藝鑿子之天猶華子以魯儒生¶
之治其忘疾乃更操戈而逐之也使詩書六藝而可逐也則子¶
又將操戈以&KR0025;其後矣雖然菴也者古之𫠦謂籧廬今之𫠦謂¶
&KR0647;旅也人皆可以託𪧐而去豈子之𫠦得私㢤故愚如顔子淵¶
魯如曽子輿拙如周茂𠦑亦未嘗不以六藝爲户禮樂爲序詩¶
<pb:KR4d0590_SBCK_029-5b>¶
書為府刑辟為輔也若夫䖏冨貴而不事突梯踐爵禄而不務¶
鴟夷乗車&KR0013;服而不睢不盱執玉紆組而不脂不韋固未嘗不¶
蟬而蛻不鴻而飛此不夷不恵楊子雲之謂可否之間其殆庶¶
㡬者也由是而觀則子之天鑿耶未嘗鑿耶亡耶未嘗亡耶夫¶
置是菴扵可否之間昔舎者避席煬者避竈今則與之争席矣¶
則未始鑿亦未始亡也子以為不知𫠦夲豈欺也㢤豈欺也㢤¶
&KR0137;曰菴在具區松江之上去魯數千里而與泰伯仲雍𫠦逃荆¶
蠻之地相近至者朱妵&KR0137;曰陶朱公之後也客則韋羌山人夷¶
白子云是&KR0010;上章困敦閏月甲子記¶
　　　松泉亭後記¶
&KR0004;周君徳新之居淮西也曰與搢紳子弟讀書彈琴扵松泉之¶
間自以為天下之樂無以加扵此矣及岀㳺四方而金𨹧錢唐¶
<pb:KR4d0590_SBCK_029-6a>¶
武夷天台皆以山水之勝名天下慮無不窮&KR0055;極幽以肆其𫠦¶
歴而松泉𫠦見亦巳廣矣然未嘗不觧鞍徘&KR0422;停筞踟蹰終曰¶
不&KR0014;去巳而擢官省垣&KR0025;事機幄朝夕𫠦與將相公卿上下以¶
周旋者皆軍&KR0038;生民之務也自是率居無寜&KR0010;出無常𫠦然松¶
泉之勝則未嘗不往来扵懐故𫠦至輒以命亭御史孟侯既為¶
文以記之矣間又謂余曰不可以無言也昔人有隠扵逍遥谷¶
者天子問以𫠦湏曰茂松清泉臣𫠦湏也夫既巳隠矣而𫠦湏¶
猶有待扵松泉而松泉也固隐者之𫠦得私乎徳新在淮西時¶
以𫠦居松果不&KR0085;以盡大觀故去而㳺扵天下山水之&KR0022;以極¶
其勝今既出而仕矣其𫠦待以&KR0244;其&KR0244;者冝若與隠者異湏然¶
𫠦寓猶以松泉命亭而人&KR0137;弗諭也余則為之觧曰茂松清泉¶
世之𫠦賤軒裳圭組人之𫠦貴昔天子問隐者以𫠦湏盖欲以¶
<pb:KR4d0590_SBCK_029-6b>¶
𫠦貴易𫠦賤也而隐者不屑焉今徳新既已有其𫠦貴而猶不¶
忘其𫠦賤雖𫠦䖏與隐者異湏而𫠦樂與隐者同趣此惟逰扵¶
物之外者為&KR0014;然也方天下多故淮西最先&KR0013;兵而松泉之廬¶
得無已鞠為榛莾狐兎之墟否乎而嚮之𫠦謂山水之勝如金¶
𨹧武夷天台者又舉目有風&KR0196;之異雖欲如&KR0494;時窮&KR0055;極幽以¶
肆其𫠦厯不可復得而東南都㑹莫盛扵錢塘然山川人民僅¶
存扵百𢧐之餘者盖亦顦顇無&KR0147;乆矣此徳新𫠦以不得以其¶
胸中𫠦素抱負者自髙扵軒裳圭組之外而其入則賛廟謩出¶
則叅機畫鞠躬夙夜弗遑&KR0397;䖏者其志盖將左右公卿將相披¶
荆&KR0068;剗榛莾逐狐兎而殱之天其&KR0137;者復使斯民有𫠦休息則¶
山水之勝庻㡬復可以觧鞍停筞窮其深而極其幽然後脫軒¶
裳觧圭組還之¶
<pb:KR4d0590_SBCK_029-7a>¶
朝廷乞身歸老而茂松清泉隠者不得私也嗚呼天下之樂復¶
有加扵此者乎然非逰扵物之外者不&KR0014;知也故余申其&KR0003;為¶
後記書之亭中以伺且以釋&KR0137;者之弗諭云至正二十年六月¶
乙巳記¶
夷白齋藁卷之二十九¶
<pb:KR4d0590_SBCK_029-7b>¶
