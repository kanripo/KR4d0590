# -*- mode: mandoku-view -*-
#+TITLE: 夷白齋稿
#+DATE: 2015-09-23 10:27:19
#+PROPERTY: JUAN 42


故鄉西遊我昔驅羊腸
披圖萬里心茫茫人生出處無定據憂¶樂相乗寧有常
君不見重耳當年伯業昌險阻艱難曽備嘗丈¶夫有事
在四方蓬矢桑弧那可忘¶
連山高高上無極仰視青天不盈尺俛覽可以窮九域
<pb:KR4d0590_WYG_036-12b>
我疑山¶霛應上訴帝遣夸娥運神力又疑蓬萊脫左股
萬里飛來倚&KR0432;¶碧乾坤一色雲𠖇𠖇急霰始集雪又零
依依渡橋者誰子隠隠¶操舟如送迎萬壑千岩深且窈
兩兩相將事幽討若非淮南訪¶八公定是匡廬尋五老
意匠經營妙入神披圖想像皆天真人¶間何處有此境
我欲從之一問津¶
　　律詩五言¶
　　　八里莊寄吳中兄弟
<pb:KR4d0590_WYG_036-13a>
晚泊清淮口臨風一振衣長河吞巨海平楚没斜暉未
覺鯨波<md:KR4d0590_SBCK_038-8a>¶險惟憂羽檄飛故園兄與弟歡樂嘆多違¶
　　　定陶¶
世路怜多患斯人劇倒懸虚移河内粟實若没陽田¶聖
主憂民日諸公奉使年萬方心似渴雨露尚中天¶
　　　夏夜懐李尚志¶
蟋蟀已在壁煩暑猶未歇離索感時序憂端難㫁絶緑
樹含微¶風明河湛新月念子行未歸徘徊至明發
<pb:KR4d0590_WYG_036-13b>
　　　土壕¶
夕憩土壕村主人顔色温子孫供洒掃兄弟具盤飱故
國甘棠¶在名家棣萼存相傳惟孝悌珍重久彌敦¶
　　　題閿鄉驛¶
匹馬秦川道西游奈逺何客星秋入斗候館夜臨河地
勢關頭<md:KR4d0590_SBCK_038-8b>¶險秋先嶽面多永懐楊太尉清白志難磨¶
　　　其二
為問西來使長安去幾何檄書飛僰道征戍動交河鸚
<pb:KR4d0590_WYG_036-14a>
鵡承恩¶舊蒲萄入貢多平生二鳥賦感慨未能磨¶
　　　函關¶
水宿煩津吏山行信館人度關車躑躅入谷馬逡巡石
戴泥中¶轍風驚塞外塵憂時非肉食華髪為誰新¶
　　　其二
萬里西游客歸期趁早鴻澗泉明曉練山果落秋紅鳥
度烟嵐¶外人行泥淖中前途逢馹使立馬問關東¶
　　　其三
<pb:KR4d0590_WYG_036-14b>
稍稍聞人語遲遲進馬蹄雨深分陜路雲隔度關遲間
道曽歸¶璧交情獨戀綈蕭條王伯略惆悵入題詩¶
　　　永昌陵¶
洛水南來近嵩高北望遙墓無羣木拱山罷百靈朝玉
碗人間<md:KR4d0590_SBCK_038-9a>¶出金鐙地下銷夕陽移越路煙草更蕭蕭¶
　　　虎牢關¶
匹馬東歸客﨑嶇過虎牢地分周鄭險天入宋梁高俛
視泥無¶轍前驅舝載膏殷勤關下吏相送出城臯
<pb:KR4d0590_WYG_036-15a>
　　　過江¶
澤國長雲雨春山半有無江源起巴蜀地勢控荆吳客
舎依蛟¶館蠻商雜賈胡明時方利涉吾道未乗桴¶
　　　其二
江漢思神禹乾坤仰帝堯信知滄海大能受百川朝萬
國車書¶廣三吳地利饒獨憐南浦鴈箇箇上雲霄¶
　　　久雨¶
自從甲子雨不見有晴時南國皆雲氣陽臺眇夢思蛟
<pb:KR4d0590_WYG_036-15b>
龍爭窟¶宅鳥雀戀籓籬去去扶揺上飛騰有所之<md:KR4d0590_SBCK_038-9b>¶　　　其二
久雨妨農事那堪夜復晨雲浮滄海日花誤洞庭春行
路悲游¶子匡時仰大臣未甘栖遯跡霄漢有通津¶
　　　晴¶
雨後江逾緑春深天尚寒晴光分浦漵曉色變峯巒海
内長為¶客天涯獨倚闌封書寄鴻雁聊以報平安¶
　　　金山寺
<pb:KR4d0590_WYG_036-16a>
突兀金山寺蕭條古佛居雲堂依水府花雨散&KR0432;虛方
丈諸天¶外浮圖浩刼餘十年遊此地今日重躊躇¶
　　　又雨¶
春草碧芸芸春江日易曛鮫人長織杼神女又行雲風
水隨鷗¶宿烟沙與鴈分逺游頭欲白慚愧卓文君¶
　　　安國寺<md:KR4d0590_SBCK_038-10a>¶古寺依修竹春池繞緑蒲世塵無處著僧迹與雲孤日
暖烏争¶樹風輕燕引雛久知方外樂來此一踟蹰
<pb:KR4d0590_WYG_036-16b>
　　　定陶¶
今日南風正揚㠶過定陶郊原連薺麥井邑帶波濤衆
鳥晴爭¶宿孤舟晚更操裁詩聊自&KR0506;不必問香醪¶
　　　晴¶
風雨夜來急波濤今復平路從關下險山向洛中明嵗
稔征徭¶緩時平去就輕愧無封禪䇿聊欲頌河清¶
　　　洛口¶
不學尸鄉隠重為宛洛遊波光依岸轉㠶影帶雲收豈
<pb:KR4d0590_WYG_036-17a>
有相如¶賦&KR0432;餘季子裘青雲有知己意氣若為酬¶
　　　白楊河<md:KR4d0590_SBCK_038-10b>¶晚泊白楊河堅冰奈爾河畏途愁落景歸夢隔滄波古
渡淮人¶語商船楚客謌晨興羞覽鏡白髪近來多¶
　　　崔鎮¶
草草趨崔鎮悠悠憶帝鄉星辰依魏闕風土入淮陽逐
客行無¶馬居人飯有魴年華催獻嵗歸得拜高堂¶
　　　次韻答陸養正
<pb:KR4d0590_WYG_036-17b>
之子過從久情親若輔車衣冠雖混俗詩禮貴承家舟
泊松江¶雨門連笠澤霞十年來往地俯仰一興嗟¶
　　律詩七言¶
　　　題陸氏别業¶
夾溪楊柳恣欹斜流水春來淺帶沙韋曲桑麻如杜曲
魏家池¶館接姚家高低亂舞風前蝶紅白爭開雨後花
安得草堂江上<md:KR4d0590_SBCK_038-11a>¶住爛題新句送年華¶
　　　題龍門山圖
<pb:KR4d0590_WYG_036-18a>
曽過龍門山下寺畫圖渾似昔年遊秋聲夜動千尋木
雲氣時¶騰百丈湫魏國祠前烟草緑逺公岩畔石泉流
隠君最有登臨¶趣拄杖相期到上頭¶
　　　至正丁亥四月二十三日允常御史有事于先
　　　塋甫竣事¶而甘雨作人以為孝感所致皆為賦
　　　詩美之而屬予為之倡¶
佳城&KR0444;窕白雲中華表前瞻一徑通千載有功歸紀信
九原無¶計起文翁龍門春湧桃花浪洛浦秋寒麥秀風
<pb:KR4d0590_WYG_036-18b>
近日繡衣來拜¶掃孝思忻至雨濛濛¶
　　　丁亥嵗河南自正月至七月無雨流民相屬于
　　　道哭聲¶滿野不忍聞<md:KR4d0590_SBCK_038-11b>¶之
慟哭秋原何處人哭聲直上澈蒼旻謀生不及官倉䑕
轉死終¶為客路塵憔悴幾家猶貢蜜蒼皇諸硐又爭銀
緑衣陳事無年¶少徒爾區區索鬼神¶
阿婆抱子婦將車骨肉誰甘棄道途使有賈生應慟哭
惜無鄭¶俠為傳圖身抛田里魂俱喪目㫁關山淚已枯
<pb:KR4d0590_WYG_036-19a>
自笑腐儒難用¶世漫將餘論擬潜夫¶
　　　興慶池¶
層城佳氣日高浮花萼樓臺在上頭鶴駕六盤猶避暑
龍池九¶月未知秋青山排闥當窓見金水飄香入地流
麋鹿不收瑤草¶碧太平恩澤滿秦州¶
　　　陳留¶
人物東都迹已陳行過古邑為逡巡石經毎愛中郎字
墊角猶<md:KR4d0590_SBCK_038-12a>¶傳處士巾曠世逸才名在耳百年明哲道全身
<pb:KR4d0590_WYG_036-19b>
飄零笑我成何¶事慚愧九原泉下人¶
　　　睢州雪中步允常御史韻¶
隠隠高城下五更飄飄墜雪細聞聲花開草木春輸巧
光燦樓¶臺月讓明太史預占年榖瑞先農應報嵗功成
誰知萬里關山¶外親伴觀風使者行¶
　　　徐州¶
日上彭城獨倚樓關河迢遞水&KR0432;流不因躍馬江東去
安得歌¶風沛上游草帶虞姬亡日淚山餘亞父病時愁
<pb:KR4d0590_WYG_036-20a>
如何舞罷鴻門¶劒不向咸陽一少留¶
　　　至日淮陰道上¶
年年至日在庭闈今嵗飄零獨未歸雲物不殊鄉國異
江山雖<md:KR4d0590_SBCK_038-12b>¶好故人稀檄飛河隴仍防冦兵振衡陽未解圍
憂國腐儒頭已¶白倚闌無語立斜暉¶
　　　𤓰州題江風山月亭¶
結屋高臨楊子津江風山月坐相親魚龍未欲烟波蟄
鴻雁先¶驚關塞春有客貢琛來海島何人挂席上峩岷
<pb:KR4d0590_WYG_036-20b>
江心五鼓鐘聲¶動喚起扶桑日一輪¶
　　　送琳上人歸南岳¶
高人二月歸南岳共向東風折柳枝萬里故山飛錫近
一江春¶水渡杯遲碧雲不賦湯休句斑竹應敷帝子祠
尚恐諸方㕘未¶徧葛洪川上重為期¶
　　　江上客舍¶
曉來江上雨濛濛煙火蕭條客舎中風急最憐巢幙燕
春寒猶<md:KR4d0590_SBCK_038-13a>¶滯寄書鴻紛紛洲渚魚鹽聚厯厯東南貢賦通
<pb:KR4d0590_WYG_036-21a>
萬里乾坤一羇¶旅濁醪今夕與誰同¶
　　　江上坐雨寄鄭山人¶
蕭蕭風雨動經旬二月江城未見春鴻雁不傳天末信
烟波愁¶絶渡頭人誰家楊栁啼黃鳥何處汀洲采白蘋
慚愧江南庾開¶府暮年詞賦轉清新¶
　　　江邊¶
二月東風鸎喚人踏青游女滿江濱栁迷楊子津頭路
山掩潤¶州城裏春望㫁碧雲情縹緲歌殘緑水意逡巡
<pb:KR4d0590_WYG_036-21b>
無由一向江南¶去相伴汀洲采白蘋¶
　　　聞道¶
聞道出師湘水頭東南賓主盛才猷勿令下失蒼生望
實恐上<md:KR4d0590_SBCK_038-13b>¶貽黃屋憂雨裛漢旌休漫濕瘴深蠻峒未全收
致身報主男兒¶事莫信平生馬少遊¶
　　　送人之南¶
江南春水浴飛鳬栁葉半青楊葉疎送客又逢巫峽雨
移家莫¶就武昌魚鷓鴣啼處難行路鴻雁歸時好寄書
<pb:KR4d0590_WYG_036-22a>
若過長沙逢賈¶傅憑君為我問何如¶
　　　江月樓¶
中天樓閣蔚嵳峩良夜其如水月何雪浪逺從三峽至
露華偏¶傍九霄多道人宴坐修禪觀游子登臨聴棹歌
曽是水晶宫裏¶客倚闌來此重婆娑¶
　　　寄了即休長老¶
躭躭浮玉倚滄洲八十高人在上頭不向終南通㨗徑
要將砥<md:KR4d0590_SBCK_038-14a>¶柱鎮中流世間豈識維摩病方外真從慧逺遊
<pb:KR4d0590_WYG_036-22b>
明日匆匆遇江¶去尺書聊以寄綢繆¶
　　　五月五日淮陰¶
五月五日淮陰郡半雨半晴城上樓菖蒲泛酒我無分
楊栁繫¶船君且留西日照人生别思南風吹笛帶邊愁
明朝必上洪河¶去欲采芙蓉不自由¶
　　　舟中¶
束書又上李膺舟共溯黃河最上流自笑久為吳下客
誰知重¶向洛陽游關山雨足天無暑原野風高麥有秋
<pb:KR4d0590_WYG_036-23a>
永夜雲霄看不¶厭相從意欲問牽牛¶
五月平原百草香泊舟高岸已斜陽河流浩蕩來西極
山勢逶¶迤接太行墅老張燈風雨夕商人吹笛水雲涼
共憐此地頻來<md:KR4d0590_SBCK_038-14b>¶往把酒長謌一慨慷¶
　　　河陰¶
蕭條城郭河陰縣河水乗船似泛槎峭壁有人居洞穴
平川無¶玉種桑麻滿天急雨寒欺客捲地長風夜走沙
回首太行山下¶路豈無騏驥困鹽車
<pb:KR4d0590_WYG_036-23b>
昨夜關河風雨橫今朝凉思颯成秋沙頭浪湧千堆雪
山頂人¶牽百丈舟願與王遵同叱馭不隨庾亮漫登樓
君看平地風波¶惡積石猶應是穏流¶
　　　虎牢關¶
連山回抱鬱嵌崟百戰英雄不可尋西極河流行地逺
中州風¶氣入關深逢時豈乏留侯䇿事主難忘紀信心
千古虎牢形勝¶地憑高回首一長吟<md:KR4d0590_SBCK_038-15a>¶　　　洛口
<pb:KR4d0590_WYG_036-24a>
今朝鼓棹清河口即上高丘望孟津多情芳草似南國
滿目好¶山如故人文愧陸機還入洛才非范叔漫游秦
袖中獨有河清¶頌莫惜吹嘘上紫宸¶
　　　法王寺¶
白雲相送度高崗行盡松聲到上方山掩地靈秋寂寂
天開岳¶色曉蒼蒼石根藥采菖蒲秀林下經翻貝葉香
乞取龍溪泉一¶勺仰松堂上禮&KR0432;王¶
　　　崇福宫
<pb:KR4d0590_WYG_036-24b>
西風吹老碧天秋䇿杖尋真處處游太室山前逢啟母
少姨峯¶頂候浮丘穿林雲逐丹光起出洞泉和藥氣流
白髪祠官談往¶事夕陽西去水悠悠<md:KR4d0590_SBCK_038-15b>¶　　　承天宫¶
四面雲開翡翠屏路隨飛鳥入青㝠巢由隠去山増秀
申甫生¶時岳降靈露采松花秋作釀風翻蕊笈夜談經
何當結屋蒼厓¶曲手植菖蒲九節青¶
　　　轘轅
<pb:KR4d0590_WYG_036-25a>
逺游重到洛陽城又向登封道上行路入轘轅秋更險
雲收太¶室雨初晴千重灌木漫山碧百道飛泉繞澗鳴
欲訪巢由渺何¶許&KR0432;餘潁水照人清¶
　　　嵩高¶
厚徳巍巍鎮土中一元磅礴氣鴻濛靈雲作雨秋歸洞
列嶂朝¶真曉映&KR0432;利澤四時周品物精英千古𦙍貞忠
重尋漢武登封¶處御道西風有路通<md:KR4d0590_SBCK_038-16a>¶　　　次韻鋼字為拜太古運使賦
<pb:KR4d0590_WYG_036-25b>
平生忠義結中腸力剸蛟犀始見鋼水部分曹仍案節
尚書入¶奏擬懐香蹔垂鴻鵠青𠖇翅不負蒹葭白露霜
咫尺星辰催聴¶履肯教供奉殿西廊¶
　　　次韻酬鄭彦章運使¶
使君擬卜水南居負郭良田二頃餘但使有溪堪種竹
不愁無¶地可藏書衣冠洛社期諸老祖帳都門憶二疏
頭戴角巾收芋¶栗秋風吾亦愛吾廬¶
　　　東平道上
<pb:KR4d0590_WYG_036-26a>
征客東平聴曉鐘出門殘月尚朦朧一輪紅日生滄海
萬文丹¶霄聳岱宗不為山靈迴俗駕敢從漁父問形容
何當結屋嚴巖¶下學種徂徠百尺松<md:KR4d0590_SBCK_038-16b>¶　　　濟州¶
蕭蕭僕馬别神州俛仰乾坤一敝裘慷慨不為投筆計
飄零&KR0432;¶作曳裾游雲飛故國無來雁冰解長河有去舟
此日山東無李¶白不妨攜酒獨登樓¶
　　　彭城
<pb:KR4d0590_WYG_036-26b>
關山嵗晚日沈陰獨上彭城思不禁河水東來非禹蹟
民風南¶去拂淮陰英雄已堕陳平計志士徒憐亞父心
自古人臣難去¶就悲謌一曲倚嶔崟¶
　　　吕梁¶
扁舟又向吕梁舟浩蕩中流看翠微濁浪滿河冰亂走
黃雲垂¶地雪交飛本身誤叱王遵馭涉世頻沾阮籍衣
日暮不須吹短¶笛沙鷗猶恐未忘機<md:KR4d0590_SBCK_038-17a>¶　　　邳州
<pb:KR4d0590_WYG_036-27a>
邳州城下片㠶收滿眼山川生古愁人間客子復來此
圮上老¶翁何處游青雲無路逐黃鵠滄海有波隨白鷗
浩歌擊楫江南¶去孰謂赤松非我儔¶
　　　淮陰侯廟¶
慷慨論兵笑沐猴盡將生死付鄼侯手提漢鼎歸真主
眼見黃¶旗出偽游此日王孫&KR0432;故國何年漂母葬荒丘
英雄自古多遺¶恨腸㫁秋風楚水流¶
　　　渡江憶京師故人
<pb:KR4d0590_WYG_036-27b>
一别神京嵗已闌故人回首路漫漫淮南美酒誰同飲
江左青¶山獨自看滿目波濤紅閃日中天樓閣翠生寒
吳關入望庭闈¶近欲問飛仙借羽翰<md:KR4d0590_SBCK_038-17b>¶　　　草堂¶
隱君家住玉山阿新築茅堂繞薜蘿翡翠飛來春雨歇
麝香眠¶處落花多竹枝已聴巴人調桂樹仍聞楚客歌
明日扁舟入州¶府不堪離思隔滄波¶
　　　碧梧翠竹堂
<pb:KR4d0590_WYG_036-28a>
玉山窈窕地仙居翠竹參差問碧梧夜靜簾櫳人度曲
春深庭¶院鳯將雛瑤華散席侵棋局瓊露分香落酒壺
見說秋來更瀟¶洒四簷虚籟雜笙竽¶
　　　漁莊¶
何處林塘好卜鄰清江繞屋淨無塵定巢新燕渾如客
汎渚輕¶鷗不避人楊栁飛花香作雪鱸魚上釣白于銀
春風無限滄浪¶意欲向汀洲賦采蘋<md:KR4d0590_SBCK_038-18a>¶　　　次韻答陸養正
<pb:KR4d0590_WYG_036-28b>
幽居瀟灑傍溪湄雅好惟收魏晉碑千樹好花閒對酒
一簾春¶雨細論詩耽書爾欲師𤣥晏鼓棹吾將學子皮
滿地緑陰春寂¶寂永謌伐木眇予思¶
　　　留别錢伯行¶
落花時節下江潯掃榻相延竹滿林盡日雄談驚四座
百年高¶義重千金挂㠶南浦春風起剪燭西窓夜雨深
别後相思隔城¶市五湖烟樹碧森森¶
　　　留别陸養正
<pb:KR4d0590_WYG_036-29a>
我愛陸郎才思清新詩落筆使人驚不材謬忝為師友
高義多¶慚若弟兄江上烟波催去鷁雨餘春樹亂啼鶯
定知明日&KR0432;齋¶裏坐對停雲憶士衡<md:KR4d0590_SBCK_038-18b>¶　　　送于子都赴陜西同知¶
公子承家列俊髦尚書奉國著賢勞棠餘分陜千年樹
水¶落洪河萬頃濤地勢下窺崤黽固天文西入斗牛高
關東故舊¶如相問委羽山深學種桃¶
　　　南歸道中作
<pb:KR4d0590_WYG_036-29b>
陸乘車水乗舟關河何緜緜波浪復悠悠車行阻雪水
阻冰陸¶憂豺虎水鯨鯢我生不學馮河術奈何欲與重
險爭朝辭舟暮¶騎馬鶺鴒相呼在原野白魚可烹雀可
炙諼草羅生滿堂下¶
　　長律¶
　　　上西臺大夫韓公二十韻¶
昭代推賢佐明公最絶倫異材鍾海岳間氣毓星辰世
濟忠貞¶美身膺褒寵頻棟梁元有器社稷豈無臣暫出
<pb:KR4d0590_WYG_036-30a>
司天憲遄歸乗<md:KR4d0590_SBCK_038-19a>¶國鈞鋒車朝象闕玉漏赴雞晨膚寸雲
初起茫洋氣已勻風霜¶成雨露秋日變陽春出入方周
召功名邁甫申廟謨惟密勿王¶業在經綸近拔囊中頴
旁羅席上珍但令材並入行見俗還淳¶葑菲秋仍緑菁
莪晚更榮高明誠樂育幽側㑹求伸上客爭趨¶薊鯫生
獨過秦朅來瞻泰華直欲小峩岷江漢成漂泊丘園愧¶
隠淪新豐喜有酒京洛漫多塵五鳯深黃閣三台近紫
宸扶揺¶難自致搔首望高旻
<pb:KR4d0590_WYG_036-30b>
　　　江亭¶
江水出峩岷江亭俯要津諸侯皆職貢百粤漫風塵恩
詔傳中¶使遐方倚外臣出師勞上將入幕羨嘉賓聞道
元戎死頻傷義¶士神三軍宜雪恥百戰莫憂身巫峽長
多雨瀟湘已暮春鼎魚¶何足制奏凱勿逡巡<md:KR4d0590_SBCK_038-19b>¶　　　送錢伯舉出判衢州¶
客舎依慈母多君若弟兄庭闈交定省閭巷遞逢迎夜
雨敦朋¶好春風動宦情金尊泛綺席玉漏下層城吏隠
<pb:KR4d0590_WYG_036-31a>
當年世功曹足¶令名不徒招爽氣直欲樹風聲滄海鯤
鵬化朝陽鳯鳥鳴明時¶須努力應不負平生¶
　　絶句¶
　　　水殿納凉圗¶
白苧衣裳懶自裁手搖羅扇此徘徊水晶宫殿涼風少
欲勸君¶王築露臺¶
　　　戲嬰圖¶
懐抱提攜笑語温好花折得帶晴暾后妃别有房中樂
<pb:KR4d0590_WYG_036-31b>
宜爾螽¶斯樂子孫<md:KR4d0590_SBCK_038-20a>¶　　　蜀葵花¶
水晶宫裏是仙鄉新製黃裳怯嫩凉獨倚西風無與語
漫將心¶事訴朝陽¶
　　　雞冠花
緑¶¶陰庭下露華晞一色腥紅映舞衣疑是仙家丹熟後
靈雞服¶得也能飛¶
　　　桃花翡翠
<pb:KR4d0590_WYG_036-32a>
落花庭院颺游絲春在夭桃人未知翡翠飛來成久立
太平風¶景日遲遲¶
　　　倦繡¶
宫門深鎖晝偏長懶把春雲繡作裳恨不將身化蝴蝶
長隨飛¶絮近君王<md:KR4d0590_SBCK_038-20b>¶　　　蓼花雪姑¶
紅蓼花開水滿洲西風吹夢不成秋銜泥不及三春燕
兩兩巢¶君翡翠樓
<pb:KR4d0590_WYG_036-32b>
　　　田橫墓¶
一門兄弟王齊中恥與羣臣事沛公五百餘人同日死
也勝匹¶馬向江東¶
　　　中牟¶
客路茫茫日易晡白沙衰草下飢烏為詢今日中牟令
曽有飛¶蝗入境無¶
　　　杞縣¶
杞縣南來麥未青馬蹄無奈曉凌兢問君今日寒多少
<pb:KR4d0590_WYG_036-33a>
雨過園¶林盡未冰<md:KR4d0590_SBCK_038-21a>¶　　　竹雀圖¶
兩兩野田雀雄鳴顧其雌青春風日好來哺竹間兒¶
　
　
　
　
　
<pb:KR4d0590_WYG_036-33b>
　
　
　
　
　
　
　
　夷白齋稿外集巻上

<pb:KR4d0590_WYG_037-1a>
欽定四庫全書
　夷白齋稿外集巻下
　　　　　　　　　　　　　元　陳基　撰
　　序¶
　　　玉山草堂分韻書序¶
予與玉山隠君别四三年聞其與會稽楊鐵厓遂昌鄭
有道匡¶廬于鍊師苕溪剡九成吳僧琦元㙸日有詩酒
之娛而其更倡¶迭和之見于篇什者往往傳頌于世而
<pb:KR4d0590_WYG_037-1b>
予也以汗漫之役溯河¶洛上嵩岳厯關陜北游而客京
師度居庸計其所跋涉不啻萬¶餘里方挈挈焉觸寒暑
犯霜露之不遑又何由持杯酒濡翰墨¶詠謌揮洒以厠
諸君子之列耶今年孟春予還自北方隠君首¶以書見
招過草堂為旬日之留于時鐵厓去講春秋于松江泖¶
澤之上有道隠居呉城天宫里元㙸亦歸天平之龍門
而九<md:KR4d0590_SBCK_038-21b>¶成則出入漕臺執文櫝以理公家之務朝夕與予
為侣者主則¶隠君客則鍊師也予竊念三數年来馳驅
<pb:KR4d0590_WYG_037-2a>
辛苦幸而来歸而隠¶君能以水竹琴書相慰藉而諸君
子者乃出處不齊不復¶如疇昔雅集之盛方俛仰寤嘆
慨然興懐而豫章熊松雲婁江¶陸良貴適至隠君乃列
綺席設芳俎于碧梧翠竹間相與投壺¶雅歌飲酒懽甚
且即席賦詩而以碧梧棲老鳯凰枝為韻予探¶得老字
餘則各有所屬詩皆成獨松雲子飲酣長嘯上馬馳¶去
分得棲字不賦云¶
　　　尊賢堂分韻賦詩序
<pb:KR4d0590_WYG_037-2b>
玉山髙士世為中吳巨族居崑山界溪之陽其先君子
好道家¶清淨之說甞以所居為真館髙士嗣葺之年未
及老輒委家事¶于其子退治一室環以水竹中蓄琴書
圖畫古玩之屬而扁<md:KR4d0590_SBCK_038-22a>¶其堂曰尊賢徜徉宴息意泊如也
髙士少負竒才既不屑于用世¶乃取黃帝老莊之書讀
之而奉釋氏不殺生之戒惟謹毎遇生¶辰輒不茹葷不
飲酒杜門却掃焚香清坐嵗以為常今年孟春¶予過其
堂適值其謝客之日以予辱有雅故且婣故獲與¶觀其
<pb:KR4d0590_WYG_037-3a>
長幼登降儀容之盛髙士子仲瑛晉道皆能文而好¶禮
而其孫元成則又予友于君彦誠之髙第弟子也相與
舉觴¶稱慶禮畢有頃姆抱三嵗兒奉巵酒跪進髙士前
芝蘭玉樹未¶足以喻其秀盖髙士之曽孫也于是髙士
命左右實俎豆潔罍¶&KR1356;相與為文字飲髙士既懽甚而
其子若孫班班就序長者舉¶觥少者起舞髙士亦忘其
為尊且老談笑之餘發為謳歌¶至夜分不輟于是仲瑛
請&KR0006;韻賦詩以紀其事予竊以為髙士¶享有五福樂及
<pb:KR4d0590_WYG_037-3b>
孫曽顧不為其所得為而乃味道徳之膄享仁<md:KR4d0590_SBCK_038-22b>¶者之靜
守之以儉行之以慈而仲瑛昆季又能窮行孝弟以志¶
為養則其度越流俗豈不萬萬哉因以洪範所謂夀福
康寧攸¶好徳為韻予得康字既為之詩又為之序云¶
　　　送長洲縣丞歸詩¶
夫裒衣峩冠乘堅策肥馳騖仕宦之林而有貴夫世之
佳公子¶者盖以其習聞于家庭者非忠於其君則孝於
其親也非弟于¶其長則信于其友也其周旋于朝夕則
<pb:KR4d0590_WYG_037-4a>
威儀之度進退之容射¶御之文應對之節又皆可以莅
官而臨民者也使之出而從¶政殆猶駕熟路之車騁康
衢之駿而予也則于長洲丞西夏遷¶家訥君見之盖君
之上世鳴玉紆組埀休著烈代不乏人而君¶因其先大
夫之澤効官倉庾而来也始則人敬之終則人愛之¶去
則人思之胡為其能爾哉盖長洲為邑麗于大府賦夥
而訟<md:KR4d0590_SBCK_038-23a>¶煩丞之為職所以貳令位美而勢偪前人之處于
是者僉以為¶難而君也佐煩夥之邑不急以□民不緩
<pb:KR4d0590_WYG_037-4b>
以僨事居勢偪之位¶不嫚以長傲不阿以辱身三年之
間不强民以敬而民敬不徼¶民以愛而民愛不要民以
思而民思嘻善之足以動物也若是¶乎君顧不以習聞
于家庭者為己足周旋于朝夕者為己至而¶諰諰焉若
將益充其所以孝所以忠與夫弟且信者以雲¶漢為康
衢朝廷為熟路而其所謂不負丞者未足為君頌也¶然
詩者所以宣有徳序者所以紀其善呉之大夫士于君
亦厚¶矣故予不敢讓而樂為之書
<pb:KR4d0590_WYG_037-5a>
　　　送施椽史詩序¶
國家世臣賞田多在呉嵗有廩人之事則遣使督之至
正十二¶年丞相府選監修國史府椽史淮南施君克
讓乘傳至呉<md:KR4d0590_SBCK_038-23b>¶慎其事也既竣事明年春戒遷薦紳大夫
咸賦詩以美之意¶若曰丞相勲足以輔成王業功足以
保衛社稷力足以制法成¶治而智足以尅敵出竒既登
名太常則賞田之法宜有加無征¶此國家所以勸大臣
丞相所以奉祭祀者也其使人于此豈¶直責以廩人之
<pb:KR4d0590_WYG_037-5b>
事而已哉亦將因此以視年之豐凶人之休戚¶益思懋
厥功以埀休無窮也然則美克讓者非私克讓也美丞¶
相之善使人也丞相使人不直責以廩人之事而事集
此克讓¶所以為賢也方今丞相枋國立賢無方薄海内
外士之負才實¶者並升中朝盖彬彬焉克讓年盛志銳
而材又最良其從¶事相府也盖所謂生于伯樂之廏長
于匠石之園矣其進而顯¶榮也殆鷙鳥舉而風迫之矣
他日乘堅策駿鳴珂曳紱復以使¶事南遷薦紳之在呉
<pb:KR4d0590_WYG_037-6a>
者尚能捧巵酒為克讓懽以慶丞相之得<md:KR4d0590_SBCK_038-24a>¶士也至正十
三年癸巳三月既望序¶
　　　送髙進道序¶
聊城髙君進道侍其先大夫員外公寓呉最久公中朝
夙望風¶裁峻整居家尤嚴肅進道兄弟侍立終日非有
故不輒去左右¶當是時縉紳先生謝官于朝而休老于
呉者相望然皆推¶公為前輩無日不相過從部使者及
四方宦游之士道經呉率¶就造見戸屨至不可容于是
<pb:KR4d0590_WYG_037-6b>
進道兄弟雍容于揖讓樽俎間動¶中矩度而進道又特
以博古好學雅為諸公所知間欲屈置椽¶曹辭弗就及
公捐館一時諸老亦相&KR0071;淪謝其子弟往往通顯¶莫不
交薦進道進道方僦居水竹間環堵蕭然貧寠日甚人
以¶為難而進道讀書時為鼓琴宴如也今年夏廣西部
使者不逺數千¶里移書来呉辟進道為椽史于是常所
往来者相與具車馬勸<md:KR4d0590_SBCK_038-24b>¶進道駕而進道夷然若有不屑
焉者乃相與言曰先大夫以閎¶毅正直之材有志當世
<pb:KR4d0590_WYG_037-7a>
不幸廢于疾及門之士資話言而往猶¶足以濟時善俗
况進道以克肖之子朝夕奉先人之訓而周旋左右者
乎¶然隠淪不仕豈先大夫所以有志于當世之意乎且
經邦之道¶莫大于風紀而風紀之要莫難于得人今¶聖
天子得賢部使者於廣西部使者又得賢僚吏於幕下
進道¶行矣推事親之道以事君推脩身之道以治人將
見進道無負¶于部使者而部使者無負¶聖天子矣于是
勸進道行者咸賦詩以餞之而屬天台陳基為¶之序
<pb:KR4d0590_WYG_037-7b>
　　　雙谿詩序¶
予鄉去城百五十里而遙大率深山長谷土田之利薄
嵗所入<md:KR4d0590_SBCK_038-25a>¶自供公上之外僅足以給衣食以故民無贏餘
而得盡力于畎¶畆暇日鄉之老者率其子弟相與誦詩
讀書而其人皆知講說¶周公孔子以相尚予生九年而
孤又九年出游四方不得安于¶田里以朝夕承敎及粗
有知而歸先生長者多已謝世其遺風¶餘韻幸而可見
者尚賴其詩之存盖予於雙谿而有得焉予既¶手錄其
<pb:KR4d0590_WYG_037-8a>
書乃從而嘆曰嗟乎古者天子之巡狩也太師陳詩¶以
觀民風焉是以孔子删詩凡行役之大夫放逐之臣子
閭巷¶婦女蒭蕘遺逸之詞悉取而列諸國風者將使人
因其情性本¶其風土而觀其習俗之美惡政事之得失
也周衰聖人不作采¶詩之官廢作者始自成家家自為
法辭愈工而氣愈䠞世逾降¶而情逾偽尚何俗之可觀
政之可攷哉故予厯觀近世之詩重¶有感于吾鄉諸老
雙溪之作者盖以其發于喜怒哀樂之正本<md:KR4d0590_SBCK_038-25b>¶乎習俗風
<pb:KR4d0590_WYG_037-8b>
土之美歌詠周孔之言以敎其子弟親其親而¶長其長
樂其樂而事其事遡而求之古詩之源可見也予以不¶
得親登其門為憾又惜采詩之官未設序而藏之以俟
知者¶
　　　送髙孟賔歸永陵後序¶
古者男子有所事也其所事在于天地四方故其生也
桑弧蓬¶矢以射天地四方者志其所有事也是故成童
而敎先幼儀而¶後六藝既冠而成人則責以男子之事
<pb:KR4d0590_WYG_037-9a>
故三十則理男事焉男¶事理則可以出而行其志故四
十始仕則方物出謀發慮五十¶則服官政七十則致仕
焉然則人之生也無一日不敎其長也¶無一日而不學
及其措諸事也亦無一日而非其所敎所學者¶是故近
而君臣父子夫婦昆弟朋友之所以為懿詩書禮樂之¶
所以為敎逺而天地日月星辰之所以運行風雨霜露
隂陽寒<md:KR4d0590_SBCK_038-26a>¶暑之所以變化江海河岳之所以廣大皆其躬
行寔履深明熟¶察而非有待于外者也故曰叅其化于
<pb:KR4d0590_WYG_037-9b>
天地而無悖行其道于¶四方而無惑男子之始終其所
事不既備矣乎今之人則不然¶其所謂幼儀父兄不必
知也所謂六藝老師宿儒不必能也而¶况于其所事乎
况于無悖無惑乎嗚呼敎之不行學之不講亦¶已久矣
士之生于斯世茍有志于天地四方以求其所事其可¶
不自力乎是故弗敎則已苟敎焉非古之所敎弗敎也
弗學則¶已茍學焉非古之所學弗學也茍敎矣學矣而
猶有所未自信¶者則出而游于通都大邑天下人物之
<pb:KR4d0590_WYG_037-10a>
所㑹交于豪杰卓越之¶士以増益其所未至者焉然後
求其所事于天地求其所事于¶四方其庶㡬不悖不惑
乎余甞有志于是矣而未能致其力吾¶友永嘉髙君則
誠博學而强識其弟孟賔將東歸海上盖所謂<md:KR4d0590_SBCK_038-26b>¶歸而求
之有餘師者其行也將以是驗之孟賔之得於其兄者¶
亦有以教我乎因書于末簡以致予私焉¶
　　　送申屠彦徳序¶
祕書少監金華黃先生之宦游浙東西也四方學者各
<pb:KR4d0590_WYG_037-10b>
以本經¶来受業會稽申屠彦徳則以春秋之學以為髙
第登先生之門¶也後先生稱彦徳不置口而某固願與
之游及来呉門訪故監¶書博士柯公敬仲而彦徳客于
其館始相識于是脩同門之好¶甚懽也方是時士罷科
舉之習一時作者以古雅相尚而彦徳¶詩文一出爭相
傳誦然日不廢三傳及諸儒所為說以研精宣聖¶筆削
之㫖及賔興之制復行彦徳挾所有以往毎方出塲屋¶
同輩谷以其文相示莫不推服彦徳而有司者顧屈之
<pb:KR4d0590_WYG_037-11a>
于乙榜¶僅以恩例署歙縣敎諭夫士之為學亦正義不
謀利明道不<md:KR4d0590_SBCK_038-27a>¶計功而已故其得所願于時則進而行其
志其未得所願也則¶退而求諸已茍去而奉&KR0508;豆玉帛
周旋尼父之庭深衣大帶率¶諸生誦其詩讀其書于朱
夫子之里則又有所不讓也且¶基常游歙矣歙之為邦
在萬山中水清而駛故家遺俗喬木相¶望文獻有足徵
者而其人於當世儒宗尤深慕金華先生之文¶足以發
明朱夫子之道故以予之愚亦因幸先生而不見鄙夷
<pb:KR4d0590_WYG_037-11b>
于歙而况彦徳乎顧以朝夕之養不能一日舍去以後
彦徳于¶歙而脩基之所不逮也于其行輒序以送之且
以謝不敏于歙¶之大夫士云¶
　　　送鄭君舉游金陵序¶
昔六朝之都金陵也當南北分裂之餘士生其間盖欲
為司馬¶子長萬里之游而不可得庸詎知千數百年之
後天下混一車<md:KR4d0590_SBCK_038-27b>¶書大同有如今日者而能文好游之士
過其故都徘徊感慨以¶弔其殘烟衰艸之墟乎然秋髙
<pb:KR4d0590_WYG_037-12a>
氣清登石城而望長江西来朝¶宗于海而湘潭巴蜀之
山雲影出没至于淮南艸樹青青如薺¶秦淮晴波縈縈
如帶猶足以想見昔時龍蟠虎踞之勝固一時¶之壯㢤
况大江而南物阜人繁¶天子命執法大臣臨而治之以
至繡衣峩豸之英皆極一時之¶選寔東南人物之都㑹
也而其所職又以進賢退不肖為務¶是以山林之士有
志當世者莫不願與之交此永嘉鄭君舉所¶以有金陵
之游也吾聞王良善御馬者也然非千里之馬雖良亦
<pb:KR4d0590_WYG_037-12b>
無¶所用其御矣今有千里之馬于此良其舍之㢤雖然
游金陵者¶衆矣固有登髙覽古慷慨悲謌隠于桑樞甕
牖以樂周孔¶之道有欲御之而不可得者君舉試一訪
焉它日歸而為予道<md:KR4d0590_SBCK_038-28a>¶之¶
　　　送葛子充序¶
金華周君子宦游呉門俄病暍而舌黒醫者以為不治
其友¶龔君師徳更訪予里人葛君子充診之則曰是在
醫書顧諸公¶不察耳以法治之隨愈周君既深徳子充
<pb:KR4d0590_WYG_037-13a>
因屬予序以送之夫¶醫固儒者之事也素問内經雖不
能必其出于黃帝岐伯之手¶然五臟百骸脈絡血氣之
在人身而與天地隂陽五行寒暑相¶為禪續消息其言
至精而理至密盖去性命為不逺也秦和扁¶鵲倉公華
陀之書雖不盡見然張長沙論述于其前劉河間張¶宛
丘李東垣發明于其後此數君子者皆以博學審問之
功而¶造夫神聖工巧之域天下之能事畢矣故為醫者
不讀劉張諸¶公之書則何以推明長沙之論不明長沙
<pb:KR4d0590_WYG_037-13b>
之論則何以通素問<md:KR4d0590_SBCK_038-28b>¶内經之㫖素問内經之㫖不察則
夫所謂五臟百骸脈絡血氣與¶夫天地隂陽五行寒暑
相與禪續而消息焉者何由測其微而¶探其頤㢤吁為
是術者亦不易矣世之庸工俗師自號為醫為専¶門者
不過以京局古方相授受而已求其如子充者豈易¶得
㢤盖子充之醫本于素問内經上下于四三君子之書
毫分¶縷悉以明夫天地隂陽五行寒暑之禪續而察夫
五臟百骸血¶氣之消息其用心精且専矣猶以為未足
<pb:KR4d0590_WYG_037-14a>
則遍游四方博訪名公¶相與講究其所未至故其切脈
計方譬之養由基之于射¶發則無不破的焉此周君所
以深德子充也夫¶吾聞子充之事醫始以事親而終以
濟人固未始一日而非儒¶者之事也然其活人亦衆矣
何獨周君徳之乎夫貪功責¶報與夫背恩而反仇焉者
固不大相逺然以醫自多而終至于<md:KR4d0590_SBCK_038-29a>¶殺人者聞子充之
風亦可以少愧矣予既重周君之請又嘉子充之¶醫道
本于儒者于是乎書
<pb:KR4d0590_WYG_037-14b>
　　　嚴氏游靈巖詩序¶
中呉以水為國而靈巖獨髙雲漢之表珠宫紺宇浮屠
氏寔¶有之然琴臺硯池&KR1231;廊香徑所以資耳目之勝尚
厯厯呉宫¶之舊憑髙而望則姑蘇之麋鹿茂苑之烟草
逺在指顧中而天¶平之朝嵐暮靄太湖之風帆浪舸變
化而出没者又近在履舄¶之下盖東南之偉觀也二月
仲春嚴公景安與其族人子弟汎舟¶海上西行百餘里
侍其季父来游時雨既降草木暢茂長幼提¶携相與攀
<pb:KR4d0590_WYG_037-15a>
髙岑撫長松而懽忻愛洽之情油然于山水間則斯¶游
也非惟窮耳目之勝而已宜其賔客觀感一時之趣從¶
旁執筆畫以為圖而能詩者又從而賦詩焉盖景安仁
而好禮<md:KR4d0590_SBCK_038-29b>¶尤厚于族人想其嵗時臈社宴集于家披是圖
而玩之則所謂珠¶宫紺宇太湖天平或髙出雲漢之表
或俯矚履舄之下者皆可¶坐而致之卧而游之于是慨
時序之代謝追登臨于往昔而愛洽懽忻發¶于性情形
諸詠謌不能自己則凡覽之者皆將為之賦詩而¶况于
<pb:KR4d0590_WYG_037-15b>
其賔客㢤基越絶之鄙人也奔走千里弗克盡其懽忻¶
愛洽于親戚者亦多矣故不能不申一言以致其羨慕
之私¶焉至正六年丙戌五月既望書¶
　　　送趙平甫序¶
州與縣均之為民父母也然昔以為縣而今乃以州陞
之則其位¶既隆而其責加重故由大府史而賔于州者
恒什百于縣之典¶史于是有假典史之選而佐于縣由
縣而復陞于州者焉夫自¶大府積勞而賔于縣又自縣
<pb:KR4d0590_WYG_037-16a>
積勞而賔于州也佐于長史<md:KR4d0590_SBCK_038-30a>¶處既隆之位任加重之責
盖亦難矣然而老于力筆者或上下¶其三尺使民不得
通其情迫于衰耄者帷知避害而趨利不復¶顧事之得
失有能惠然以民之休戚為己任使其長吏不失譽¶于
上而其民無怨讟于下則人之賢不肖何如㢤呉興趙
君平¶甫試吏其鄉厯蘇州府史為杭錄事司及明象山
縣典史今以¶都目選賔於越之諸暨州夫給事與三大
府更一司一縣悉著¶賢能聲今去而之山水之邦佐其
<pb:KR4d0590_WYG_037-16b>
賢良之長而治夫淳美之俗¶攄其應劇之才而施之以
暇裕將見其賢聲大行于越而著于¶東南其可施者當
不止于一州一縣而已彼拘于刀筆牽于利¶害者豈可
同日而語㢤于其行呉中善詩者咸謌以餞屬予為¶之
序¶
　　　送李崇道詩序<md:KR4d0590_SBCK_038-30b>¶予客洛陽識李君崇道于御史幹勒公允常座中見其
風神秀¶整舉止不凡意其為貴游公子也退而察其所
<pb:KR4d0590_WYG_037-17a>
職乃知其為儒¶家子用父廕而為河南司獄且三年于
此矣予因益器重之盖¶河南隸土中而其民稱近古然
自饑饉洊臻始有失業而麗¶于法者兼旁近山谷産物
為白金亡命之徒相聚而冶于其間¶嵗不下數千人往
往因利而競輒白晝相戕甚至血流洛水盡¶赤然則司
獄于此自非老于事者鮮不以為難矣今李君以¶一命
書生而年又甚少顧乃處之裕如不啻游刃于有餘之¶
地者亦必有其道矣予甞聞洛人謂君廉而不矯惠而
<pb:KR4d0590_WYG_037-17b>
不近名¶民之逮繫者悉哀矜而善處之疾與之藥饑與
之食寒暑為之¶備多出私帑久而不倦恒誦仁人君子
存心濟物之言以¶自勉且曰氓之獲戾而至于斯彼固
不幸也亦豈有司者之幸<md:KR4d0590_SBCK_038-31a>¶乎吾本吾公而已又遑恤其
它鳴呼不亦善乎未¶㡬以秩滿將謁選天官洛人以其
必顯庸于其時也咸賦詩以贈¶屬予為之序¶
　　記¶
　　　萬壑松濤軒記
<pb:KR4d0590_WYG_037-18a>
郜君彦清宦游東南樂呉興山水之勝卜築弁山之陽
而名其¶宴休讀書處曰萬壑松濤夫天地之氣噫而為
風其始也發于¶太虛既而周于六合其嘘吸于衆竅也
盖吹萬不同然而霜¶露既降溪谷蕭條其蔚然森茂挺
然髙出雲漢之表者殆莫與¶松為伍于是浩乎其相激
沛乎其莫之遏渢渢乎颯颯乎如百¶水之源崩迸洶歘
流而入巫峽轉瞿塘下江漢滔滔乎其莫知¶所極也於
斯時也吾知彦清仰而視俯而聽庶㡬與南郭子綦<md:KR4d0590_SBCK_038-31b>¶𨼆
<pb:KR4d0590_WYG_037-18b>
几而游于灝氣之初將嗒焉不知孰為我孰為吾而予
也又¶何足以知之㢤雖然夫鼔元氣而成萬彚者果孰
為之機括乎¶故張之則溢萬壑而不以為有餘翕之則
不盈一掬而不以為¶不足然要其歸則未始翕而亦未
始不張且翕也今彦¶清以英邁之氣勇往之&KR1086;出而周
旋乎世故酧酢乎萬變盖亦不¶離于物而亦不撓于物
也及其退而休沐于兹焉逍遙澹乎其相¶忘泊乎其無
為其殆有合于此者是則不可以無記也若夫風¶土之
<pb:KR4d0590_WYG_037-19a>
夷曠烟雲之吐納與夫嘉卉美竹芬敷恱茂以宜于四
時¶者它日從彦清游尚能為之賦云¶
　　　綠隂亭記¶
綠隂亭者界溪顧君進道宴游之亭也進道中呉故衣
冠之族¶好學喜靜而不肖于祿仕其所居雖逺去城邑
而無髙山深林<md:KR4d0590_SBCK_038-32a>¶之阻于是引水以為池聚石以為山嘉
木美竹之植既扶蘇而¶䓗蒨竒花異卉之茂又敷榮而
靚深于是戸庭不出而得園池¶之勝者意惟斯亭為然
<pb:KR4d0590_WYG_037-19b>
盖寒暑之時不同昏旦之氣亦異攬清輝¶而撫流芳固
隨物而寓懐即景以成趣于春夏之交¶時雨霽而風日
好林館邃而芳草榮則綠隂之勝又為斯亭之¶最焉爾
時進道角巾藜杖日與二三友生徜徉于此或彈琴或¶
簫鼔或賦詩飲酒而凡世間之榮辱得失不少置毫髪
于¶胸中不亦善歟夫景勝則神超神超則理融進道盖
甞學道而造于此¶乎使進道而果造于此則其充然自
得于禽飛魚泳之際者殆¶與造物生生之妙流行于無
<pb:KR4d0590_WYG_037-20a>
窮盖無時不在綠隂中也豈特春¶夏之交而已㢤雖然
陽徳方亨草木咸若進道得以仰事俯育¶之餘優游無
事于亭以留連其光景于故園喬木之下者亦知<md:KR4d0590_SBCK_038-32b>¶其所
事乎然則進道以綠隂為樂而吾黨又能執筆以陶寫¶
其所以為樂者皆幸生太平之時也是不可以無述因
書以¶記¶之
　　　聽雪亝記¶
顧君仲瑛飭藏修之室于所居小東山之左京兆杜徵
<pb:KR4d0590_WYG_037-20b>
君用¶古隸題其亝曰聽雪徵記于予予惟天地之氣舒
而為陽&KR0228;¶而為隂潤而為露雨凝而為霜雪而其所以舒
所以&KR0228;而凝且¶潤者亦何與于人而夫人之情見雨露
之濡則神夷覩霜雪之¶肅則神凜此必有為之真宰于
其間者矣且嵗聿云暮雪霰交¶集君子于此宜感時序
之代謝慨物候之變遷退而居重幄襲¶兼裘徵纎歌選
妙舞拊金石之音調管絃之節以樂其樂今也¶則不然
歛容以處其獨潛聰以探其微超超然若逃于虛空薄<md:KR4d0590_SBCK_038-33a>¶
<pb:KR4d0590_WYG_037-21a>
富貴而安枯槁者夫豈作所謂瀌瀌奕奕霏霏洒洒颺
霙而屑玉¶縁甍而入隙者果足以恱其耳而懌其心乎
盖嵗功既成嘉瑞¶時應出無羈旅跋涉之役入有琴書
歌詠之娯而又仰足以致¶其養俯足以適所育裕于已
者不役乎物足于内者無待于¶外于是怡怡焉衎衎焉
與葛天氏之民並游于熙洽之世嗚呼¶居太平之時聽
豐稔之雪其得天者亦厚矣宜其不以人之¶所樂者以
為樂而其已之所適者以自適然則非仲瑛亦何足¶以
<pb:KR4d0590_WYG_037-21b>
語于此哉雖然吾聞井蛙不可以語海夏虫不可以語
冰盖拘¶于墟者猶篤于時也今仲瑛處裕而不嗇居盈
而不矜持虛以¶守實主靜以制動以庶㡬于不溺此不
泥彼而能與物推移者¶故予樂為之記也
　　　志靜亝記¶
京<md:KR4d0590_SBCK_038-33b>¶兆杜徵君嘗過會稽朱子安民于呉門而題其所居
之室曰¶志靜亝客有見而疑之以為子安方與呉人雜
處于賈區中其¶丹樓畫閣鱗次而櫛比明珠文貝誇多
<pb:KR4d0590_WYG_037-22a>
而競靡者非金張之廛¶則陶朱之里加以以車服軒冕
之旁午歌童舞姬之雜遝子安¶于此宜朝夕弊弊焉疲
精神役心思計得喪較銖黍之不暇而¶其心之所之顧
不在于彼而在于此吁此焉足以知子安㢤夫¶逃乎空
虛形槁木而心死灰者舎動以求靜者也應事物而接¶
人情跡闤闠而心山林者主靜以制動者也舍動以求
靜其功¶足以善其身主靜以制動其效足以及乎物子
安盖甞求¶隂陽五行于黃帝岐伯之書精工巧聖神于
<pb:KR4d0590_WYG_037-22b>
秦胡越人之術其¶用將以善身乎抑以及物乎夫及乎
物不物于物也不物¶于物者非志于靜者不能也况子
安之左琴右書何歉于金張<md:KR4d0590_SBCK_038-34a>¶筆牀茶灶何羨夫陶朱法
書名畫之巻舒何慕于軒冕商彛周¶鼎之羅列何事于
謌舞之左右則其不容一物于常惺惺之際者其亦¶主
于一而無它適焉爾予懼疑者之終不釋也故為之記
使書¶于徵君之亝以示之¶
　　　悠然亭記
<pb:KR4d0590_WYG_037-23a>
毗林錢君士元博雅嗜古世居馬跡山之内閭其地濵
太湖而¶與夫椒之&KR0354;相望士元樂與賔友親故游則作
亭其間¶而以悠然名之浙東元帥白野公兼善為之篆
燕人正¶卿士元之婣而白野公之客也每過士元飲于
亭上仰見其¶扁則思白野公不置余雖未識士元而白
野公之交予猶正卿也¶爰屬以記予弗敢辭夫士元之
生後靖節千嵗而近其居去靖¶節千里之逺而名亭獨
取其詩之語景而慕之非以其人乎斯<md:KR4d0590_SBCK_038-34b>¶亭也俯太湖之
<pb:KR4d0590_WYG_037-23b>
蒼茫覽夫椒之嵳峩飛鳥往還與山嵐相¶&KR0158;薄悠然之
中宛有真趣此靖節所謂欲辨而忘言者也盖象¶外之
象景外之景自然無名太墟無跡言之不足以盡其意¶
噫靖節其殆天游者耶予于白野公無能¶為役而正卿
顧欲為士元推靖節之志言者而為之記豈忘言¶之中
猶有可言者乎夫能言者固難而忘言者為尤難惟¶其
忘言也而後得其趣之真得其趣矣而猶不能已于言
盖終¶身不言而未始不言也莊周氏之所謂和以天倪
<pb:KR4d0590_WYG_037-24a>
而非予之所¶敢知也雖然白野不必言矣吾將從正卿
坐斯亭詠靖節詩¶以酒觴士元相與乘和平之氣游無
何有之鄉而後忘言之境¶庶可黙會也正卿曰善因書
以為悠然亭記至正十三年仲秋日<md:KR4d0590_SBCK_038-35a>¶　　　嘉樹軒記¶
山隂朱君子安所居之庭有嘉樹焉天台陳基見而美
之子安¶曰子亦知其樹乎夫方産于山林也莫不萌于
尺寸而至千㝷¶為匠氏所知則取而用之為明堂為宗
<pb:KR4d0590_WYG_037-24b>
廟不為匠氏所知則老¶于丘壑而已或者又厄于山石
困于巖穴䠞縮擁腫巻曲偪仄¶而不得遂其性否則病
于戕賊欲効其用如柤梨橘柚而¶不可得均之為樹也
而有幸不幸焉今斯樹之植于庭雖未必¶其為匠氏所
取然亦逃于擁腫䠞縮偪仄巻曲與夫戕賊之患¶而愛
䕶之仁均于造物溉灌之澤饒于雨露縱未能上干霄
漢¶映蔽日月然視老于丘壑者亦或有間矣基聞其言
而有感焉¶士之産于空谷有乘風雲之會佐時龍之運
<pb:KR4d0590_WYG_037-25a>
巍然而立于廊廟¶者有徳行以培其本禮樂以達其枝
而光華潤澤又發而為文<md:KR4d0590_SBCK_038-35b>¶章之盛然不獲推之于時以
致其所以扶顛而持危者有不材¶而克終其天年如商
丘之木有以材為患中道而夭于斧斤如¶宋荆氏之楸
者此其幸不幸視彼何如㢤今也托根于君子之¶庭不
厄于山石不困于巖穴養之以深仁而不徒為商丘¶之
夀沃之以厚澤而不至為宋荆氏之夭庸知其異日不
千尋¶乎又庸知其不為匠氏所取乎然則産于山林而
<pb:KR4d0590_WYG_037-25b>
有幸不幸者¶在于樹之遇弗遇也托于君子之庭而有
取不取者在於人之¶養弗養也吾知養而已又遑計及
取不取乎子安曰㫖㢤使我¶因彼而有得于此者子之
言也夫乃謝曰敢不封植此樹以無¶忘角弓因書以為
記¶
　　　范氏復祖塋記¶
故宋贈太師魏國范文正公以上三世墳墓在呉門之
天平山<md:KR4d0590_SBCK_038-36a>¶至公之薨始葬洛陽萬安山母氏謝夫人之兆
<pb:KR4d0590_WYG_037-26a>
其子監簿忠宣¶恭獻侍郎以下三世皆祔焉中更靖康
之亂子孫之在呉者弗¶獲以時展墓惟顧瞻山河北向
流涕而已我¶世祖皇帝混一四海列聖相承誕敷文徳
而尤惓惓焉致¶意于古今忠臣烈士有功于名敎者故
公克與天下之名山大川¶前代之聖帝明王並登祀典
每嵗春秋仲丁有司祇奉中牢致祭惟¶謹然亦不過即
天平之白雲以景其髙山仰止之意¶而萬安之原至大
中八世孫國俊僅一至其地同知徐君景儒¶為復侵地
<pb:KR4d0590_WYG_037-26b>
亦存什一于千百自是又三十九載為至正七年國¶俊
從弟將仕佐郎文英謂其子崑山州敎授廷方曰嗚呼
自陵¶谷變遷以来故家喬木零落殆盡吾子孫幸生¶聖
明以敎治天下之時憑藉餘澤食有義田居有義宅敎
有義<md:KR4d0590_SBCK_038-36b>¶塾凡養生送死可以無憾而祖宗三百年之丘隴
来所恃以為¶藏者鞠為芻牧之區徐君所封亦已侵削
尚安在其為子孫哉¶洛陽土風號為近古豪民無知可
以徳化不可以力爭吾聞御¶史沃哷君允常居里第日
<pb:KR4d0590_WYG_037-27a>
以吾先文正公濟貧活俗之仁自勉¶而僉事李君公平
分憲于洛又常執筆而為公之傳者誠以狀¶白之必有
以矜吾之志也廷方即日具資糧不逺數千里¶致其父
之命于是李君首捐俸金為之倡沃哷君率鄉黨與同¶
知郭君文鼐判官董君鉉奉牲幣為文以祭於墓所所
謂豪氏¶之無知者觀感而化率復徐君所封之舊而其
地以畆計者若¶干既繚以周垣盖之壤樹又築室六楹
俾其甥趙氏廬其上¶甫竣事以基常與觀俎豆玉帛之
<pb:KR4d0590_WYG_037-27b>
盛屬書之刻于石以埀不朽竊惟文正公¶以間生之氣
王佐之才致為將相為宋宗臣百世之下誦其詩<md:KR4d0590_SBCK_038-37a>¶讀其
書者可以立忠信尊君父興王道而致太平故其少而¶
肄業長而從政所至之地遺愛不忘率塑像以為祠勒
銘以頌¶徳顧是窀是穸在其父子平生居官衣冠禮樂
之鄉而使斧斤¶耒耜日相尋于其中豈¶國家所以尸而
祝之以待先賢之意乎&KR0071;自今為子孫者如¶文英廷方
之不忘其本居風紀者如沃哷君之惇尚古道¶李君之
<pb:KR4d0590_WYG_037-28a>
知所勸相為有司者如郭董二君之克恭所事則萬¶安
之松楸將人人為之封植益久而不廢尚可斧斤耒耜
之為患¶哉公父子世濟忠貞太史有傳神道有碑家世
有乘載兹不贅¶¶書特書其復塋嵗月為將来告云是嵗
丁亥十月丙子記¶
　　　崇勲堂記¶
遼之右族厯金入國朝惟舒穆嚕氏之後為最盛支分蔓
衍散<md:KR4d0590_SBCK_038-37b>¶處北南若河南都府所屬千夫長元善君者其一
<pb:KR4d0590_WYG_037-28b>
也君上世佐¶太祖皇帝起朔方駿功偉烈不克殫記逮¶
世祖皇帝平一海内受命武臣分鎮天下要害處顧惟
河南地¶廣以逺且屬四方之中昔人所恃以為金城湯
池者雖鞠為¶荒壤然表裏山河自若也故既立萬夫長
俾元勲總蒙古軍世¶守之又以虎符金章職長千夫授
君上世其責任不亦隆且重¶哉此其所以先大父
即所居之堂而名曰崇勲也今年夏五月¶予與御史沃
哷君允常過洛水之南遙望里第喬木叅天穹墉¶傑屋
<pb:KR4d0590_WYG_037-29a>
巋焉其中及至君衣疏布出肅客無毫髪貴介習于時
方¶居先夫人之憂而先大夫即世久矣升其堂見埀白
老母坐¶堂上則君之祖夫人也因相率舉酒為夀有頃
君之女出拜客¶禮畢退立太夫人之側婉淑有度又頃
之姆抱幼子甫三嵗秀<md:KR4d0590_SBCK_038-38a>¶目廣額楚楚不凡則君之子也
坐定太夫人從容問勞悃悃欵¶欵精神氣貌如五十許
人時已年八十有六矣樽豆既設君周¶旋降登上奉太
夫人下接賔客而懽忻愛洽之情藹然于威儀¶動作間
<pb:KR4d0590_WYG_037-29b>
雖韋衣之士有所不及也世言三代為將道家所忌¶然
鄧禹將百萬之衆未甞妄殺一人自謂必有興于後世¶
者累世寵貴果如其言方國家經營四方神武不殺君上
世¶以忠事君克有樹立成平既久子孫祇承世祿以孝
事親¶上棟下宇俯仰無怍引而弗替崇勲之澤駸駸乎
其未艾也彼若考作室¶既底法厥子乃弗肯堂矧肯構
者亦可以知所愧矣至正七年¶五月甲子記¶之
　　　桃源小隠記
<pb:KR4d0590_WYG_037-30a>
界溪距呉城之東五十里其水深廣其土肥衍民有耕
于其上<md:KR4d0590_SBCK_038-38b>¶者自號界溪生人從而稱之而不及其姓甞讀
晉人所記桃¶花源而慕之且曰安得若人者與之游乎
于是環其廬皆種桃¶而扁曰桃源小隠客有過而為之
賦者曰仲春之月桃始敷風¶日晴美其蒸如霞既穠且
郁天發其葩灼灼麗姝爛雲錦以為¶居此豈避秦之子
而彼美人者得以挹其芳而玩其華耶生乃¶止客取酒
劇飲日且下舂俱藉草卧花下須臾月白風露在草樹
<pb:KR4d0590_WYG_037-30b>
間夜氣襲人生因暫起有頃復覔過客而客忽不見潦
時水至¶生往率農人田于其野至暮而歸則聞有鼔枻
欵乃于烟波莽¶蒼外者生乃謌陶淵明詩以和之然其
人卒不可得而見或謂¶向者之客盖仙云嘻若生者亦
豈仙之徒歟生好經史百¶氏與夫法書名畫古玩之屬
左右羅列日與友人徜徉其中¶雖昏旦異氣寒暑時殊
而水木禽魚之趣無時而不寓于目<md:KR4d0590_SBCK_038-39a>¶意有所適則發為
詞詩間有傳于人世又若有幸生太平無事¶時粗以衣
<pb:KR4d0590_WYG_037-31a>
食有餘取樂于此者皆上之所賜然終莫知其¶為何如
人也赤城樵者聞于夷白子因述而記之¶
　　　知還亭記¶
西夏吉祥文卿謝官茶陵居洛陽里第扁其燕休之亭
曰知還¶盖取晉陶靖節之言也翰林待制大梁呉公以
小篆題其榜徵¶予文以記之夫以靖節之脫洒不羈博
學厲操使出而致用則¶其效可以返淳風于千古振大
雅于末季所謂羲皇之上者不¶止北窗之下矣不幸而
<pb:KR4d0590_WYG_037-31b>
遇衰世仕不足以屑其意則寧浮游塵¶埃之外以庶㡬
夫不逺復之義夫豈其獲已哉今文卿生靖節¶不可得
之時而又器局過人鳴珂曳組世有膴仕顧不乘清¶飈
憑灝氣去而叅鵷鴻于九重友鸞鳯于阿閣而乃遺榮
髙蹈<md:KR4d0590_SBCK_038-39b>¶浩然賦歸左右琴書沾沾自適是盖學靖節而過
焉者固非流¶俗徇祿忘反者所可同日而語也雖然方
今¶聖明在上求賢若渇非若彼時有一靖節而不為用
自以山¶林有志之士莫不以功名自奮思有所樹立矧
<pb:KR4d0590_WYG_037-32a>
文卿家世顯榮¶年當强仕固宜以退為進不宜遽自棄
也若夫優哉游哉聊以¶卒嵗庸伺他日未為晚也因書
以為記至正七月六月朔旦¶
　　書¶
　　　與沈存齋書¶
昔者魏公子無忌食客三千人名冠諸侯及其為趙赴
秦軍也¶無一人為公子畫策而謀却秦以存趙者獨夷
門監者侯生生固¶不受公子財者也嚴仲子以諸侯之
<pb:KR4d0590_WYG_037-32b>
卿相不逺千里奉白金為¶軹深井里人聶政之母夀政
辭之趙亡四十萬之衆不能解<md:KR4d0590_SBCK_038-40a>¶邯鄲之圍魯仲連以東
海布衣掉三寸舌與魏將軍新垣衍極¶言秦帝之害秦
軍聞之為却五十里平原君奉千金為夀不受¶而去嗚
呼三子者或以謀或以勇或以口辯較其所為雖或未¶
合于大義然其奮不顧身為人排患解紛報仇讎使天
下後¶世想慕其為人忻忻然願為執鞭而不可得者徒
以受人之¶財與金耳某也身處布衣之賤迹固抱關
<pb:KR4d0590_WYG_037-33a>
之陋困亦甚矣然幸¶不鼓刀市井為狗屠得以句讀訓
詁為人童子師旦夕備甘脆¶養老母不啻足矣顧以年
兼喜懼人子之心有不忍言者間託¶友人買山擬預營
夀藏不意聞之執事執事不謀親友遂¶探私帑得錢若
干緡介朱君犯炎暑風雨走横山購得之¶執事之義髙
矣執事周人之義類此亦多矣執事讀古人書豈¶聞魏
公子之風而興起乎然執事寡嗜欲薄富貴樂恬靜方
將<md:KR4d0590_SBCK_038-40b>¶棄田宅挈妻孥入山林躬耕採藥蟬蛻穢濁以浮游
<pb:KR4d0590_WYG_037-33b>
塵埃之外¶使世復有侯生者流執事將無所用之然吾
觀執事必不屑以¶魏公子輩自期而某亦豈敢妄以侯
生之流自待㢤然侯生不¶以監門困故而受財魯連不
以却秦有功而受金彼固皆天下¶之士也而某何敢望
焉若夫聶政市販困汙之人耳卒不以母¶故而受人之
金某自總角從父師讀誦詩書習聞前言往行粗知¶貴
義賤利之說執事與某非有葮莩之親某于執事非有
纎芥¶之勞徒以家貧母老念先事為備遂辱執事遺以
<pb:KR4d0590_WYG_037-34a>
山山之直雖¶不及百金然人有徳于其親則于金何有
向也知貴義而賤利¶今也利執事之山而受之執事不
暇顧傷惠而與某某又不暇¶䘏傷廉而取之執事且傷
廉之事市販之人不肯為執事師古¶人學古道豈宜以
某之故而被傷惠之名乎執事視財甚輕視<md:KR4d0590_SBCK_038-41a>¶義甚重然
吾聞之義莫大于愛人執事愛人以徳而使某蹈傷¶廉
之失而為軹深井里人所笑亦豈執事意乎今以山直
錢若干¶并據文納上執事聽其言察其心歸其錢于
<pb:KR4d0590_WYG_037-34b>
私帑然後以據¶¶文擲與則執事之賜厚矣否則并其文
不敢望&KR0548;&KR0548;之私惟¶執事諒之¶
　　題跋¶
　　　書舒穆嚕氏家譜後¶
昔金源氏代遼有國甞易其貴族之姓舒嚕為舒穆嚕氏
其子孫¶䇿勛天朝散處四方率以武功顯若今雲南元
帥存道公及平¶江萬户伯璣公是已然存道公甞將文
衡于四川行省及其¶請于朝而復姓也故國子監丞莆
<pb:KR4d0590_WYG_037-35a>
田陳公衆仲序之甚詳¶今伯璣之姓雖未及復然其譜
而存之豈亦有所待也夫凡其<md:KR4d0590_SBCK_038-41b>¶世次之隆勲伐之盛諸
公論之備矣予獨推本而言之者盖亦¶表其姓之所自
云爾¶
　　　書故御史鄭公從之嵩山五詩後¶
右嵩山五詩故監察御史洛陽鄭公從之棄官學道之
時手書¶其所作也昔漢梅子真為南昌尉數上書譏刺
權奸不見納遂¶棄妻子去九江時人傳以為仙公當至
<pb:KR4d0590_WYG_037-35b>
元全盛時非若西都之¶季而時相用事非有元始專政
之大惡其為御史又非南昌尉¶所可同日而語故以直
道見機亦棄妻子著道士服為黄冠¶師終其身不還鄉
里其去就之際視子真有甚焉者然子真之¶議論風裁
先于漢書班班可攷千載之下尚想見其為人今公¶之
所建明未知太史氏悉得書之與否尚幸其蟬蛻穢濁
髙世¶絶人之概見于詩者真與嵩髙之氣相盤薄世之
側媚取容持<md:KR4d0590_SBCK_038-42a>¶祿固位者聞公之風亦可以少愧矣雖然
<pb:KR4d0590_WYG_037-36a>
子真去後人或見其¶變姓名為呉市門卒者庸知公不
與司馬子微之流往来人間¶乎吁顧安得而見之也¶
　　　書中書除目御書&KR0262;官後¶
中書除目凡六人所賜&KR0262;官實¶仁宗皇帝親御翰墨為
之書而故蔡國文憲公臣郭貫時由治¶書侍御史遷禮
部尚書以從五品秩超授嘉議大夫而居其首¶一時氣
象見于雲章奎畫藹然虞廷命官之意儒臣之寵未有¶
加于此者盖¶國家以神武不殺奄有四海而典章文物
<pb:KR4d0590_WYG_037-36b>
至¶仁皇而大備鴻儒碩彦遭際聖朝並列庶位而臣貫
尤以¶文學老成蒙被優擢如此書曰知人則哲能官人
又曰夙夜惟<md:KR4d0590_SBCK_038-42b>¶寅直㢤惟清然則非¶仁皇之聰明睿智弗
能以知臣貫非貫之寅亮直清不足以¶堪上命故其厯
事三朝致位廊廟列于名臣豈非簡¶注有素而所積者
厚乎嗚呼鼎湖之龍既逺九原亦不可作抱¶遺弓而悲
風木者尚期以孝為忠思所以引而弗替云至正七¶年
十月庚辰布衣臣陳基拜手稽首謹識
<pb:KR4d0590_WYG_037-37a>
　　　書太古字說後¶
河東運使髙昌拜珠公字太古中朝諸名公為文為詩
以¶發明其義無餘藴矣復俾某一言以申其說某聞公
曽大父鞏¶昌王大父安懿王咸以純一無偽之徳厯事
累朝卒致端拱之¶治至公之父平章公季父御史祇遹
先猷為世大臣而公¶又克承世澤致位通顯其在中臺
為良御史行部為賢使者庸<md:KR4d0590_SBCK_038-43a>¶田司復著能聲而仕鹺臺
也又稱一時之慎選然則所以紹其家¶業者亦豈外于
<pb:KR4d0590_WYG_037-37b>
純一無偽純一無偽者何太古之道也夫名者¶實之賔
而字所以敬名也公方嚮用于時所以奮庸熙帝之載¶
以光于前人則于敬名以稱夫實乎何以公尚勉之㢤¶
　　　跋學齋侍御張掖劉公洛陽懐古詩¶
洛陽懐古書西臺侍御張掖劉公之所賦也公以學問¶
政事方用于世而其為詩清新雅麗有則至以周公邵
子為言¶則先儒之微意而知公之學有所本也刻而傳
之豈惟洛陽之盛¶事而已哉
<pb:KR4d0590_WYG_037-38a>
　　　跋張彦輔畫拂郎馬圖¶
至正壬午予客京師而拂郎之馬適至其龍鬃鳯臆磊
落而神¶駿既入天廏備法駕而其繪以為圖傳諸好事
者則永嘉周<md:KR4d0590_SBCK_038-43b>¶冰壺道士張彦輔以待詔上方名重一時
然冰壺所作論者¶固自有定論至於彦輔以解衣盤礴
之餘自出新意不受羈¶紲故其超軼之勢見于毫楮間
者往往尤為人所愛重而四方¶萬里亦識九重之天馬
矣此巻乃其最得意者俯仰八九年復¶于顧仲瑛氏處
<pb:KR4d0590_WYG_037-38b>
見之追懐疇昔信為増慨韓文公有云千里馬¶常有伯
樂不常有吁世豈惟無伯樂哉雖欲求如彦輔之圖寫¶
俊骨亦不可復得仲瑛其可不寶而藏之乎¶
　　　跋西園雅集圖¶
故宋駙馬都尉王公晉卿西園之集亦盛矣盖非駙馬
之賢不¶足以致諸老非諸老不足以顯西園之勝然則
戚畹之貴不足¶為駙馬榮而其名埀不朽者政以其能
文好士耳吁自昔王公¶大臣孰無園池水竹之樂百世
<pb:KR4d0590_WYG_037-39a>
之下能使人臨文興慨甚謂世<md:KR4d0590_SBCK_038-44a>¶道之盛衰人物之消長
于是乎在則夫斯圖之見重于世又豈¶惟以西園而已
哉¶
　　　跋喀喇承㫖遺墨¶
故翰林學士承㫖喀喇公遺墨四帖其後兩帖乃公在¶
宣文閣時所書以遺基而基轉以予顧君仲瑛者今年
孟春過¶玉山草堂仲瑛出以見示伏而玩之恍如見公
與王右軍父子¶翺翔于天門鳯閣之上而蛟龍鸞鶴為
<pb:KR4d0590_WYG_037-39b>
之後先也九原不可復¶作尚幸數從仲瑛游時一披展
俯仰今昔得不重為感慨乎¶
　　　跋貫酸齋書歸去来辭¶
酸齋公如冥鴻逸驥不受繒繳羈靮而其蟬蛻穢濁逍
遙放浪¶而與造物者游近世盖未有能及之者其自謂
平日不寫古今¶人詩章而獨慕陶靖節之為人書其歸
去来辭觀者殆不可<md:KR4d0590_SBCK_038-44b>¶以尋常筆墨蹊徑求之也至正十
年五月二日臨海陳基識
<pb:KR4d0590_WYG_037-40a>
　　傳¶
　　　傅道人傳¶
傅道人者名道清字隠陽燕人也甞以皂隸給事中書
刑部積¶勞當食九品祿會河南有以詿誤逮繫請室者
若干人道人獨¶哀其非辜毎加存䘏未㡬詔赦出之尋
許會還官于是皆私¶徳道人亦雅知河南風土之厚又
幸有東道主乃謀于¶父兄妻子不逺千里往訪之既至
爭迓迎之相與道舊¶懽甚又將厚餽之居無何偶行闗
<pb:KR4d0590_WYG_037-40b>
陜間遇黃冠師而與¶之語因請寓宿師與之端坐竟夕
不寐俄黙然若有會于其心¶者乃賦五字詩一首語皆
超悟所謂黃冠師不知其為何許人¶也旦日遂易初服
還謝主人悉辭其所餽不受且曰吾平生<md:KR4d0590_SBCK_038-45a>¶雖未始讀書
然亦甞聞漢之絳侯矣勇足以將百萬之軍而怯¶不堪
一獄吏榮為萬乘之卿相而辱不迨一匹夫此無它知
進¶不知退也子等固非絳侯之倫然不幸而逮捕則無
以異使吾¶以向之侵辱絳侯者以侵辱子等獨不得金
<pb:KR4d0590_WYG_037-41a>
以貽父兄妻子乎¶顧義有所不忍也吾聞古之有道者
祿以萬鍾位之上卿而不¶顧今吾徒一皂隸舍去繩墨
質鈇之役而以虛無為本清淨¶為宗其自視雖不敢與
古人之有道者齒然去就輕重孰與勇¶怯榮辱相尋于
生死得喪而不知者嗚呼吾尚安用君之所餽¶為哉乃
去入嵩山受隂符道徳南華諸書于陳鍊師居八年不¶
與父兄妻子音問相接父兄妻子亦莫知其所在也洛
陽之三¶井洞係故劉尊師鍊丹處道人遂因故址築環
<pb:KR4d0590_WYG_037-41b>
堵坐其中¶不出好事者或往候之亦不與之語
獨見御史沃哷公允<md:KR4d0590_SBCK_038-45b>¶常環偉特達器識絶人心竊慕之
而公亦喜其不務詭異之¶行誕幻之言以驚世駭俗因
折節與之交公甞語之曰吾非好¶為是驅馳也以君親
之恩未報耳他日倘遂吾初心則葛巾¶杖履相從于山
巔水澨不難也道人擬闢真館于洛城之東謂¶之曰大
夫進足以為邦家之光退不失于泉石之榮故曰功¶成
名遂身退天之道後三十年當候公于此矣時予客公
<pb:KR4d0590_WYG_037-42a>
所因¶與道人善見其語黙止作不異衆人然不飲酒不
茹葷而神¶全氣澤其中之所存覺有異于人者故予樂
為之道也¶
賛曰昔金源氏之時有健卒曰颵腿王者初不識字一
旦舉筆¶成章時人以為得道稱之曰王先生平章趙公
閑閑名重當世¶尤雅敬之今道人之出處大畧與王相
似而允常公之學問¶政事與夫功名未艾視趙公可以
無愧且有急流勇退之志<md:KR4d0590_SBCK_038-46a>¶焉故予並著于篇以伺云
<pb:KR4d0590_WYG_037-42b>
　　哀詞¶
　　　葉孝墅哀詞(並序/)¶
葉孝墅世居天台少孤雅志好學既冠游京師見項君
子虚¶虚與葉氏世有婣好而孝墅執子弟之禮惟謹相
與甚懽子虛¶儒者而隠于黃老以醫名京師京師之人
無貴賤賢愚皆稱重之¶孝墅與之周旋應接竟日不倦
而能安淡泊服勤苦聲色勢利¶服玩宴樂舉無所嗜獨
尚儒術善楷書好醫藥煉金石草木為¶丹劑號精絶不
<pb:KR4d0590_WYG_037-43a>
輕與人子虚甚器重之孝墅既蚤失父母幸¶有兄弟然
皆未有子去年兄若弟俱喪訃至孝墅哀慟¶嘔吐仆地
頃之復蘇然竟以是不起子虚亦知其不可救而¶生之
之心未已尚恐已術或弗及欲延訪他醫孝墅曰使世
無良<md:KR4d0590_SBCK_038-46b>¶醫則已如有之豈復有賢于秦醫緩者耶然膏肓
之疾雖緩有¶所不能為公今之緩也吾之疾公且莫之
為况他醫耶夫人窮則¶呼父母吾真呼父母矣公如吾
父母顧力有不能者豈非¶天耶獨念吾兄弟無後吾死
<pb:KR4d0590_WYG_037-43b>
亦無後吾宗亦何至是耶是¶亦天耶吾之命信懸于天
矣尚何言耶尚何言耶嗚呼何其言¶之悲乎始余居里
巷時聞葉氏世有令徳及與孝墅友又信其¶為佳子弟
俱留京師見其取與之不茍言行之有度未甞不與¶子
虛稱之而人亦莫不稱之也意其必有所恃立克享前
人之¶徳乃今不幸而兄弟相繼以死夫有佳子弟如孝
墅而不克夀¶世有令徳如葉氏而竟無後此天道之所
不可必而君子¶之所以深哀也故為作哀詞世之知孝
<pb:KR4d0590_WYG_037-44a>
墅者固已同於哀矣其不知¶者尚因詞以見之其詞曰<md:KR4d0590_SBCK_038-47a>¶爾車非不利兮又循循其擇路既膏舝又挾輈兮馬驤
首其欲¶騖朝出門兮以就軌夕亡輻而失馭何殃慶之
不以其類兮俾¶若人而弗禄生何恃而何怙兮死曷往
而曷歸尚魂氣之流通¶兮覽舊邱而下之哀若人而不
可復見兮耿予懐而増悲¶
　
　
<pb:KR4d0590_WYG_037-44b>
　
　
　
　
　
　¶
　<md:KR4d0590_SBCK_039-1a>¶　夷白齋稿<md:KR4d0590_SBCK_041-38b>¶外集巻下
