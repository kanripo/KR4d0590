# -*- mode: mandoku-view -*-
#+TITLE: 夷白齋稿
#+DATE: 2015-09-23 10:27:18
#+PROPERTY: JUAN 19

¶¶
　　序¶
　　　送陳景初序¶
君子之為僚吏得賢公卿而事之則政斯舉矣今海道
都萬户¶明善公之總漕政也屬海冦之餘糧艘陷沒者
㕘半漕民比¶户告病公奉¶聖天子命以漕事為己任甫
<pb:KR4d0590_WYG_019-1b>
下車問事緩急審次第而為之令¶行禁止雷動山立東
南郡邑守宰受牒聽令惟謹一時僚吏莫¶不爭自激昂
願以材自効譬猶營壘士卒一聞軍中號令氣¶色罔不
奮發其轉旋操縱之機所以為國計軍儲深長思者<md:KR4d0590_SBCK_019-1b>¶固
皆出於公之明斷而其從容賛襄動適機宜非賢僚吏
亦何¶能以處公幕下此景初陳君所以得事賢公卿之
道也景初瑰偉¶卓逹雅有器局起家憲曹由蘓杭大府
史遷漕府史所至皆以¶才能為長吏所信任聲稱藉藉
<pb:KR4d0590_WYG_019-2a>
久矣自國家以海為漕渠歲¶運東南之租賦每夏由吳
門逹直沽履洪濤如平地視萬¶里猶咫尺上而佩金符
綰紫綬為萬夫長下而掌文書佐轉¶輸居幙府者皆妥
然宥於¶皇仁之内雖有深涉之勞而無不虞之慮盖八
十餘年於兹矣¶及一旦鯨鯢悍然不安天常憑陵鼓盪
風掀浪翻堅舟利楫靡¶爛虀粉於狼狽之頃董漕大臣
素以豪傑自命者顛躓辟易袖¶手而無所措其剉衂亦
甚矣繼其任者徒手以仍其敝春夏兩¶運亦欲以時逹
<pb:KR4d0590_WYG_019-2b>
京師非有明勇如公者紀綱乎其上賛助得人<md:KR4d0590_SBCK_019-2a>¶如景初
等周旋乎其下則洪濤萬里無踁而欲行無翼而欲飛¶
亦誠不易矣然則平居無事人才若無與於世至於倉
卒之際¶利害叵測始知得人則濟非人則蹶嗟乎中流
失舟一壺千金豈¶虚語哉今景初秩滿將調閫外之機
視漕臺益毖使移事漕長¶之道以事連帥折衝咨畫㳺
刃有餘之地則閫外之政亦運¶掌矣異日又移此敭歴
外庭晉升中朝莫不皆然則享榮名躋¶膴仕拭目可望
<pb:KR4d0590_WYG_019-3a>
於其行也吳門大夫士咸賦詩餞之屬予¶為之序¶
　　　送哲上人序¶
吳門哲上人事其師學出世間法居城東祚真蘭若克
己甚清¶苦今年冬將挈缾錫之四方㕘大浮圗以印其
學大夫士與上¶人善者咸賦詩壯行色上人吳人也吳
為沃壤其俗喜事佛好<md:KR4d0590_SBCK_019-2b>¶布施佛之徒徃徃飾梵宇崇塔
廟有餘貲輙買良田厚積貯善¶貿易以為常住不朽計
蓋其習俗所尚從來久矣自兩淮用兵¶資糧器械百物
<pb:KR4d0590_WYG_019-3b>
之需取於吳者無慮十八九民力耗敝事佛或¶少懈而
佛之徒亦且役役與齊民奔走有司出賦税以供上¶方
閔閔焉惟恐不給也是昔之所常產今適足以為患浮
圗寳坊¶魚鼓不鳴平時累數百人為徒者至是皆相率
引去城東祚真¶小蘭若耳其師弟子顧優㳺無恙夙夜
勤修惟知有出世間法¶上人今將浩然四方㳺㕘大浮
圗視去就若無毫髮係累者¶蓋上人之師徒不求多於
世彼為常住計者皆求多於世也求¶而不知止患孰甚
<pb:KR4d0590_WYG_019-4a>
焉今四方名山具存而其藂林凋落亦如向¶之所謂寳
坊乎抑猶有昔時䂓矩弗墜也且向之特盛者莫若¶吳
與錢塘吳門既爾則其他可知己上人此行将何所適
乎吾<md:KR4d0590_SBCK_019-3a>¶聞浮圗氏之法無中邊無彼此求之者無逺無近
混物我於一¶途等虚空為法界不舉足而四方見前此
所謂㳺於¶方之外者也上人不求多於世斯行也將無
徃而不自得尚何¶憂藂林之䂓矩墜哉上人字古心其
師則元明其號也
<pb:KR4d0590_WYG_019-4b>
　　　送陳希文北上序¶
人之厭江湖者則思山林厭山林者則思城郭居城郭
者則思¶㳺乎通邑名都以廓充其所見聞譬猶魚之處
池沼則慕湖陂¶處湖陂則慕江海處江海則又欲脫鱗
甲生羽翰絶雲漢負青¶㝠以逹於天池而止焉京師士
大夫之天池也士之生乎斯世¶苟耳目聰明心志卓犖
手足無拳攣之疾肩背無傴僂之患賤¶不至於馬醫辱
不至於奴𨽻貧不屑為販賈工祝之事非詩書¶之言不
<pb:KR4d0590_WYG_019-5a>
習非禮義之地弗踐非逢掖之服不服非章甫之冠不<md:KR4d0590_SBCK_019-3b>¶冠言可以信乎朋友貌可以接乎公卿大夫氣可以折
衝乎樽¶俎才智可以効官使於駿奔執事之間乃可汗
漫乎江湖栖遲乎¶山林浮湛乎城郭居卑而處汙局縮
而偃蹇徒資訕嗤於僕¶妾甚無謂也故必掘泥塗擊奔
飇左扳鱗右附翮翩翩焉洋洋¶焉翺翔乎帝鄉徘徊乎
青都如吾友陳君希文者豈不卓然瑰¶偉之士哉希文
之志則壯矣顧余與希文生同姓居同里學同¶業而年
<pb:KR4d0590_WYG_019-5b>
又相若疾不至於拳攣而不得隨希文以為先患不至¶
於傴僂而不得從希文以為後賤有似於馬醫辱奚翅
於奴𨽻¶貧雖欲為賈販工祝而不可得徒以服逢掖冠
章甫居則誦詩¶書行則循禮義踽踽以自守倀倀而無
徒以視希文去而折衝¶於樽俎奏効於駿奔執事者殆
猶斥鷃鼓翼蓬蒿之下而不知¶九萬里鵬之一息也尚
安敢語天池哉余不能俛首帖耳以徼<md:KR4d0590_SBCK_019-4a>¶幸天池之有力
者徒因希文行書以貺¶之
<pb:KR4d0590_WYG_019-6a>
　　　朱氏傳授醫學序¶
余觀古人以方術相授受多不茍扁鵲古之良醫也遇
長桑君¶十餘年而始得其禁方長桑君豈古吝方者哉
政欲授之得人¶以活人耳昔宋氏渡江良醫之在中州
者河間劉守真氏戴¶人張子和氏真定李明之氏三家
之學同本於黄帝扁鵲而其¶用則有攻補之不同者蓋
所遇之時異也宋末江南之人惟羅¶無氏之傳得其宗
夫無逮事穆陵國亡退隠民間未始輕以¶醫語人而人
<pb:KR4d0590_WYG_019-6b>
卒未有能師之者儒者朱君彦修飭躬礪¶行有古君子
之風而酷好醫方術嘗讀素問而竊嘆曰此真載道之¶
書也顧非通於儒者不能讀而醫固儒者之事也古之
號為良醫者¶皆有師今之為醫者不必師徒守陳方以
倖人之不死者非良醫<md:KR4d0590_SBCK_019-4b>¶也醫之無師久矣嗚呼吾安忍
為是哉乃發憤求師不逺千¶里走吳楚不可得復至杭
有言羅氏者君候之累數十徃不得¶見君因旦日徃立
於其門日且暮不少動羅察其意誠始接見¶之與語大
<pb:KR4d0590_WYG_019-7a>
恱乃盡以三家之㫖告之并授之書且曰熟此可以¶活
人矣君拜受之遂以書歸讀之反復研繹上逹於靈樞
太素¶内外甲乙等書以及百家罔不貫穿而得其精且
微者積以歲¶月然後出而視人之疾如是而生如是而
死無不切中一時拘¶¶故方之習者亦因以丕變君遂以
國手名東南而三家之學不¶專於中州而君老矣門人
徃徃取其書乃摭其歴試而騐者論¶次而筆存之總凡
若干巻夫羅氏不輕以語人而君得之亦不¶易宜其信
<pb:KR4d0590_WYG_019-7b>
之深用之效而其書自以傳諸其徒而淑諸其後¶君與
羅氏視古人可以無愧矣余雖未及識荆幸因其髙等<md:KR4d0590_SBCK_019-5a>¶弟子趙君以徳而獲見其書以徳屬余序之乃述其授
受淵源之¶自使醫者不可以無師而得師尤不易云羅
氏名知悌君¶名震亨至正十五年正月甲子書¶
　　　送韋道寧詩序¶
韋君道寧世為中州衣冠家由浙西憲曹辟為崑山常
熟兩州¶有能聲浙西部使者賢而薦之為福建奏差將
<pb:KR4d0590_WYG_019-8a>
行吳中大夫士¶與道寧善者送之都門之外有酌道寧
酒而為之言者曰道寧¶起憲曹執文書事兩州長吏所
食升斗禄耳而獨以亷能有聲¶¶為部使者所知蓋道寧
讀書知古今為詩文奕奕有風氣啜¶菽飲水而牛羊之
豢弗問焉其素所藴蓄者未易以淺近窺也¶福建古七
閩地秦漢以來始𨽻中國今天下一統四夷八蠻九¶貊
百粤皆列職方而福建七閩為江浙行省所屬大藩而
閩<md:KR4d0590_SBCK_019-5b>¶特逺部使者職任風紀於此視他道尤重蓋奏差古
<pb:KR4d0590_WYG_019-8b>
行¶人之職也凡部使者有事於行御史府及中臺或四
方各道奏¶差悉主之非明憲度習文法嫺辭令飭威儀
者不足以堪此任道¶寧起身憲曹則憲綱明矣佐吏兩
州則文法習矣讀書通古今¶則辭令善矣而又將之以
廉潔本之以孝敬是行也吾見其左¶右部使者從事間
以事周旋行御史府中臺四方各道賛襄有¶禮進退有
義應對從容動中矩矱此皆其素所藴蓄者等而上之
殆¶無施不可夫豈惟行人而已乎閩雖逺且阻然素稱
<pb:KR4d0590_WYG_019-9a>
樂土道寧以¶賢能應辟固不敢以逺自憚亦不敢以土
為樂盛年勤¶勞王事脱身簿書從賢部使者為僚吏皆
父母之所恱者乎於是華¶其行者咸賦詩以貺之屬余
序¶之
　　　左丞潘公射浮圗詩序<md:KR4d0590_SBCK_019-6a>¶吳江華嚴寺古塔鉄索上不至頂者若干尺世傳金人¶
渡江及宋人西出師元兵過此皆射之歲久矢敝寺僧
更¶換一矢以存故事逮今二百餘年矣凡徃來觀者遞
<pb:KR4d0590_WYG_019-9b>
相指視然卒未¶有復出竒手抽矢以試其後者今年夏
中書右丞潘公統兵過¶其下時夜漏下幾刻月色朦朧
見塔上矢影公異之乃顧左右¶取弓矢一發正中其顛
一軍皆賀僉曰真天威也好事者競為¶¶詩歌以壯之夫
弧矢所以威天下然天下不患無善弧矢患無善用弧
矢者故無飛衛雖有燕角之弧朔蓬之簳不克以貫懸
虱雖有蚡胡之笴肅慎之弩不能以穿楊業射不足以
中㦸牙雖有烏號越棘象弭繡質將見倉皇失措蒲伏
<pb:KR4d0590_WYG_019-10a>
剉衂且不暇尚何威之有哉吾故曰不患無良弧矢患
無¶善用夫¶¶¶弧矢者耳今¶公位兼將相勇冠三軍其視飛
衛由基僅一藝耳將不足為公<md:KR4d0590_SBCK_019-6b>¶道然浮圗挿天聳若干
仭雖素稱百發百中茍非天晶日明或不¶敢輒自出竒
與昔人争必中之鋒於上下二百餘年之間乃今¶按兵
澤國彀弓持滿水光㝠迷夜氣蕭瑟公乃賈勇伸臂控
弦¶一發而克自決命中使争快覩之人服公為天威夫
豈偶然也¶哉世無飛衛由基而公固善用弧矢者也昔
<pb:KR4d0590_WYG_019-10b>
南霽雲為雎陽乞¶援賀蘭不從因發憤射浮圗示必滅
賀蘭天下至今義之今公¶豈狃於必中徒取以驚服一
時資好事者為美談而已哉亦示為¶國家必誅無道而
征不庭也宜天下聞而壯之謂非公不克¶收弧矢之利
無弧矢無以顯公之功公固以功自居而國家方¶用弧
矢以定天下飛衛由基既不可復作公可不自愛乎夫¶¶
士有以忠義為甲胄禮義為干櫓不操弓而隣國畏不
挾矢¶而四海威利倍於弧矢功顯於百發百中此周公
<pb:KR4d0590_WYG_019-11a>
之所吐餔而<md:KR4d0590_SBCK_019-7a>¶公所宜為¶國逺謀者余不佞願與國人交
頌之而公尚無以謙讓未遑為¶也至正十六年六月既
望書¶
　
　
　
　
　
<pb:KR4d0590_WYG_019-11b>
　
　
　
　
　
　
　
　夷白齋稿巻十九<md:KR4d0590_SBCK_019-7b>¶<md:KR4d0590_SBCK_020-1a>¶
<pb:KR4d0590_WYG_020-1a>
欽定四庫全書
　夷白齋稿巻二十¶
　　　　　　　　　　　　　元　陳基　撰
