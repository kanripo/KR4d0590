# -*- mode: mandoku-view; -*-
#+TITLE: 夷白齋藁
#+DATE: 2015-09-12 01:27:49.628200
#+PROPERTY: ID KR4d0590
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 19
#+PROPERTY: FILE SB12n0745-019夷白齋藁-卷之十九.
<pb:KR4d0590_SBCK_019-1a>¶
夷白齋藁卷之十九¶
　　　　　　　　　　　　　　臨海　陳　基　著¶
　　　　　　　　　　　　　　金華　戴良　編¶
　　序¶
　　　送陳景&KR0004;序¶
君子之為僚吏得賢公卿而事之則政斯舉矣今海道都萬户¶
眀善公之政揔&KR0519;䑓也属海㓂之餘糧艘䧟沒者叅半&KR0519;民比¶
户告病公奉¶
聖天子命以&KR0519;事為已任甫下車問事緩急審次第而為之令¶
行禁止雷動山立東南列郡侯伯受牒聴令惟謹一時僚吏莫¶
不争自激昂願以材自效譬猶營壘士卒一&KR0052;李光弼&KR0197;令氣¶
色乃益精眀其轉旋闔闢之機𫠦以為　&KR0038;家軍儲&KR0055;長計者¶
<pb:KR4d0590_SBCK_019-1b>¶
固皆出扵公之眀㫁而其&KR0025;容賛相動&KR0244;事冝非賢僚吏亦何¶
&KR0085;以䖏公幙下此陳君景&KR0004;𫠦以得事賢公卿之道景&KR0004;瑰瑋¶
闊逹雅有器局&KR0120;家憲曺由蘇杭二大府史遷&KR0519;府𫠦至皆以¶
材&KR0014;爲長吏𫠦信任聲&KR0091;藉藉乆矣自　&KR0038;家以海爲&KR0519;渠&KR0010;¶
轉東南之租賦毎以春夏由吳門趣直沽履洪濤如平地視萬¶
里猶咫尺上而佩金符綰紫綬而爲萬夫長下而職之書佐餽¶
饟而居幕府者皆安然囿扵¶
皇靈之内雖有&KR0055;渉之勞而無不虞之變盖八十餘年扵此矣¶
及一旦鯨鯢悍然不安天常慿𨹧鼔舞風掀浪擲堅舟利楫糜¶
爛韲粉扵狼狽之頃董&KR0519;大臣素以豪傑自許者顛頓辟易蹙¶
縮而無𫠦措其剉衂亦甚矣繼其後者徒手以承其弊春夏兩¶
&KR0519;亦欲以時逹亰師非有明断如公者紀綱乎其上賛襄得人¶
<pb:KR4d0590_SBCK_019-2a>¶
如景&KR0004;䓁周旋乎其下則洪濤萬里無胫而欲行無翼而欲飛¶
亦誠不易矣然則平居無事人材若無與扵世至扵倉卒之中¶
利害叵測然後得人則濟非人則否噫中流失舟一壷千金豈¶
虚語㢤今景&KR0004;書滿將調閫外之势眡&KR0519;䑓益崇使移事&KR0519;長¶
之道以事連率折衝畫諾㳺刄扵有餘之地則閭外之政亦斯¶
舉矣異日又移此以逰外廷升　中朝莫不皆然則享榮名躋¶
膴仕非景&KR0004;而誰欤扵其行也吳之大夫士咸賦以餞之属余¶
為之序¶
　　　送&KR0530;上人序¶
吳門哲上人事其師學出世間法居城東祚真蘭若自刻甚清¶
苦今年冬將挈缻錫之四方叅大浮屠以竟其學士大夫與上¶
人善者咸賦詩以餞之上人吳人也吳為沃壌其人喜事佛好¶
<pb:KR4d0590_SBCK_019-2b>¶
施予佛之徒往往飾宫廬崇塔廟有餘力&KR0186;買良田厚積蔵資¶
懋&KR0118;以為常産不朽計盖其習俗𫠦尚非一日矣自兩淮用兵¶
資糧器械百物之需&KR0145;扵吳者無慮十八九民力滋耗事佛庸¶
少&KR0520;而佛之徒亦方僕僕與其民奔赱有司出賦稅以給公上¶
閔閔焉惟&KR0178;不及是懼昔之𫠦常産今&KR0244;&KR0085;以為患浮屠寳坊¶
魚鼔&KR0376;響平時累數百人為徒者至是皆相率引去祚真城東¶
小蘭若爾其師弟子頋優㳺無事俛焉夙夜惟知有出世間法¶
上人有將浩然四方&KR0025;大浮屠逰視其去&KR0556;若無豪髮世累者¶
盖上人之師弟子不求多扵世彼為常産計者皆求多者也求¶
而不知止患孰甚焉今四方名山具存而其叢林凋落亦如吳¶
之𫠦謂寳坊乎抑猶有異時規矩弗墜也然向之特盛者莫如¶
吴興錢唐吳門既爾錢唐亦&KR0025;可知上人此行將何𫠦&KR0244;乎吾¶
<pb:KR4d0590_SBCK_019-3a>¶
聞浮屠氏之法無中邊無彼此求之者無逺無近混物我扵一¶
途䓁虚空為法界然後不舉&KR0085;而四方見前此古之𫠦謂逰乎¶
方之外者也上人不求多扵世斯行也將無入而不自得尚奚¶
以業林之規矩墜弗墜為㢤上人字古心其師則元明其&KR0197;也¶
　　　送陳希文北上序¶
人之厭江湖者則思山林厭山林者則思城郭居城郭者則思¶
㳺乎通邑名都以日充其𫠦見聞譬猶魚之䖏池沼則慕湖陂¶
䖏湖陂則慕江海䖏江海則又欲脫鱗鬛生羽翰&KR0376;雲蜺負青¶
&KR0115;以逹乎天地而止焉亰師士大夫之天池也士之生乎斯世¶
苟耳目聦眀心志卓犖手&KR0085;無拳攣之疾肩背無傴僂之患賤¶
不至扵馬醫辱不至扵奴𨽻貧不屑為販賈工祝之事非詩書¶
之言不習非禮義之地不踐非逢掖之服不服非章甫之冠不¶
<pb:KR4d0590_SBCK_019-3b>¶
冠言可以信乎朋友貌可以接乎公卿大夫氣可以折衝乎尊¶
爼智可以效官使扵駿奔執事之間乃可汗漫扵江湖栖遟扵¶
山林浮湛扵城郭居卑而䖏汙局縮而偃蹇徒資於姍咲扵僕¶
妾甚無謂也故必扷泥塗擊奔飈左攀鱗右附翮翩翩焉&KR0045;揚¶
焉翺翔乎帝郷徘&KR0422;扵清都如吾友陳君希文者豈不卓然瑰¶
瑋之士㢤希文之志則壮矣頋余與希文生同妵居同里學同¶
業而年又差長疾不至扵拳攣而不得道希文以為先患不至¶
扵傴僂而不得&KR0025;希文以為後賤有甚扵馬醫辱不翅扵奴𨽻¶
貧雖欲為賈販工祝而不可得徒亦服逢掖冠章甫居則誦詩¶
書行則稽禮義踽踽以自信倀倀而無徒其視希文去而折衝¶
乎尊爼希效扵駿奔執事者殆猶斥鷃皷翼蓬蒿之下而不知¶
九萬里鵬之一息也尚安敢語天池㢤余不&KR0014;俛首帖耳以&KR1522;¶
<pb:KR4d0590_SBCK_019-4a>¶
倖天池之有力者徒因希文行書以為貺¶
　　　朱氏格致餘論序¶
余觀古人以方術相授受多不苟扁鵲古之良醫也遇長桒君¶
十餘年而始得其禁方長桒君豈古愛方者㢤徒欲授之得人¶
以活人爾昔宋氏渡江良醫之在中州者曰河間劉守真氏戴¶
人張子和氏真㝎李明之氏三家之學同出扵黃帝扁鵲而其¶
用則有攻&KR0024;之不同者盖𫠦遇之時然也宋末江南之人惟羅¶
太無氏之傳得其宗太無逮事穆𨹧&KR0038;亡退䖏民間未甞䡖以¶
醫語人而人亦卒未有&KR0014;師之者烏傷儒者朱君彦脩飭身礪¶
行有古君子之風而&KR0057;好醫方術甞讀素問而歎曰此載道之¶
書也頋非儒者不&KR0014;讀而醫固儒者之事也古之&KR0197;為良醫者¶
皆有師今之為醫不必師徒守故方以倖人之不死者非醫之¶
<pb:KR4d0590_SBCK_019-4b>¶
罪也醫之無師乆矣嗚呼吾尚忍爲是㢤乃彂憤求師不逺千¶
里赱吳䠂不&KR0014;得患至杭有言羅氏者君&KR0049;之累數十徃不得¶
見君囙旦日徃立扵其門日且暮不少動羅察其意䔍始引見¶
之與語大說乃盡以三家之&KR0562;告之并授之書且曰熟此可以¶
活人矣君謝曰諾遂以書歸讀之反覆尋繹上逹扵靈樞太素¶
内外甲乙之書以及百家無不貫穿而得其精且微者積以&KR0010;¶
月然後出而視人之疾如是而生如是而死無不切中一時學¶
者故方之習亦因以丕變君遂以&KR0038;醫名東南而三家之學不¶
專扵中州而君老矣門人徃徃請著書乃摭其歴試而驗者論¶
次而筆存之捴凡若干卷夫羅氏不&KR0127;以語人而君得之亦不¶
易冝其信之䔍用之精而爲書又&KR0085;以傳諸其徒而㳤諸其人¶
君與羅氏視古人皆可以無愧矣余雖未及識君幸因其髙第¶
<pb:KR4d0590_SBCK_019-5a>¶
弟子趙君以徳而得見其書以徳俾為序乃述其授受淵源之¶
自使讀書知醫不可以無師而得師尤不昜云羅氏名知悌君¶
名震亨至正十五年正月甲子序¶
　　　送韋道寧詩序¶
韋君道寧世為中州衣冠家由浙西憲曺辟吏崐山常熟兩州¶
有&KR0014;聲浙西部使者賢而薦之為福建奏差將行中吳大夫士¶
與道寕善者送之南門之外有酌道寧酒而為之言者曰道寕¶
起憲曺執文書事兩州長吏𫠦食升斗禄耳而獨以潔㢘有吏¶
&KR0014;為部使者𫠦知盖道寕讀書通古今為詩文奕奕有風氣啜¶
菽飲水而牛羊之飬弗過焉其素𫠦藴蓄者未昜以淺近闚也¶
福建古大閩地秦漢以来始列中&KR0038;今天下一家四夷八蠻九¶
貊百粤皆𨽻軄方而福建扵閩為土中江浙行省𫠦統大藩閩¶
<pb:KR4d0590_SBCK_019-5b>¶
特大以逺部使者職耳目任風紀扵此視他道尤重奏差古行¶
人之職也凡部使者有事扵行御史府及中䑓&KR0137;四方各道奏¶
差悉主之非明憲度習文法善辞令&KR0346;威儀者不&KR0085;以堪之道¶
寜起身憲曺則憲度明矣辟吏兩州則文法習矣讀書通古今¶
則辞令善矣而又將之以潔㢘本之以孝敬是行也吾見其出¶
入部使者&KR0025;事間以事使行御史府中䑓四方各道其周旋有¶
禮進退有容應對&KR0025;容中矩此皆其素𫠦藴蓄者䓁而上之殆¶
無施不可夫豈惟行人而已乎閩雖逺且阻然&KR0197;樂土道寜以¶
賢&KR0014;見辟固不敢以逺自憚亦不徒以土爲樂盛年勤¶
王事脫身簿書&KR0025;賢部使者爲僚&KR0025;皆父母之𫠦&KR0003;者扵是華¶
其行者咸賦詩以贈之属余爲之序¶
　　　左丞潘公射吳江佛寺浮圖詩序¶
<pb:KR4d0590_SBCK_019-6a>¶
吳江華嚴寺有矢著浮圖鐡鏁上不至顛者若干尺世傳金人¶
渡江及宋人西出師元兵南征過此皆射焉&KR0010;乆矢弊寺僧更¶
設一矢以存故事上下二百餘年矣徃来觀者相指示然卒未¶
有復岀竒試抽矢以擬其後者今年夏中書右丞潘公將兵過¶
其下時夜漏下二刻月&KR0406;&KR0406;見浮圖上矢影公異之乃頋左右¶
&KR0145;弓矢一彂正中其顛舉軍皆賀且曰公天威也好事者争爲¶
謌詩以壮之夫弧矢𫠦以威天下然天下不患無良弧矢患無¶
善用弧矢者耳故無飛衛雖有燕角之弧𦍤蓬之簳不&KR0014;以貫¶
懸蝨雖有蚡胡之笴肅慎之砮不&KR0014;以穿楊葉射不&KR0085;以中㦸¶
牙雖有烏&KR0197;越&KR0068;象弭繡質將見蒼黃失錯蒲服剉衂且不暇¶
尚何威之有㢤吾故曰不患無良弧矢患無善用弧矢者耳今¶
公位兼將相勇冠三軍其視飛衛飬𠦑僅一藝尔將不&KR0085;爲公¶
<pb:KR4d0590_SBCK_019-6b>¶
道然浮圖𠋣天&KR0717;若千仞雖素百彂百中苟非天晶日明將不¶
敢&KR0186;自岀竒與昔人争必中之鋒扵上下二百餘年之間乃今¶
按兵澤&KR0038;彀弓持滿水光迷&KR0115;夜氣&KR0705;閴公獨賈勇萬夫控弦¶
一彂而&KR0014;自决竒中使争快覩之人伏公為天威夫豈偶然也¶
㢤世無飛衛飬𠦑而公固善用弧矢者也昔南霽雲為睢陽乞¶
師賀蘭不&KR0025;因彂憤射浮圖示必滅賀蘭天下至今義之今公¶
豈狃扵必中徒&KR0145;以驚動一時資好事者為羙譚而巳亦示為¶
&KR0038;家必誅無道而征不庭也冝好事者聞而壮之謂非公不&KR0085;¶
以弧矢之利非弧矢不&KR0085;以顯公之㓛公固不以㓛自居然天方¶
用弧矢以㝎四方飛衛飬𠦑既不可復作公其可不自愛乎雖¶
然士有以忠信為甲胄禮義為干櫓不操弓而隣&KR0038;畏不挟矢¶
而天下威利倍扵弧矢㓛顯扵百彂百中此周公之𫠦吐哺而¶
<pb:KR4d0590_SBCK_019-7a>¶
公𫠦冝為¶
國逺謀者余不佞敢與國人&KR0091;願之而公尚無以謙讓未遑為¶
也至正十六年六月既望序¶
夷白齋藁卷之十九¶
<pb:KR4d0590_SBCK_019-7b>¶
