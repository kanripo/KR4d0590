# -*- mode: mandoku-view; -*-
#+TITLE: 夷白齋藁
#+DATE: 2015-09-12 01:27:49.498147
#+PROPERTY: ID KR4d0590
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB12n0745-016夷白齋藁-卷之十六.
<pb:KR4d0590_SBCK_016-1a>¶
夷白齋藁卷之十六¶
　　　　　　　　　　　　　　臨海　陳　基　著¶
　　　　　　　　　　　　　　金華　戴　良　編¶
　　序¶
　　　送張&KR0048;中詩序¶
户部&KR0048;中大名張君師&KR0098;以銓選使江西也道過吳吴大夫士¶
之&KR0025;户部君㳺者冠盖相望户部君皆折莭禮下之及其&KR0005;西¶
行也大夫士之&KR0014;言者各賦詩合古今軆凡若干首俾余為序¶
以送户部君禮也昔户部君以進士&KR0145;科甲盖甞擐忠信之甲¶
胄執禮義之干櫓用其全鋒以與天下士决勝負矣其裒然而¶
舉首也雖有勇如賁育急與之角力不敢暇其入翰林為史官¶
由太常拜御史秉筆㝎襃貶執法論是非廪廪乎良史諍臣之¶
<pb:KR4d0590_SBCK_016-1b>¶
風雖劫之以衆沮之以兵弗變也及&KR0118;户部為尚書&KR0048;不逺數¶
千里使江西右持衡左執權以銓量行省之人物其&KR0127;重予奪¶
皆懸户部君之手是行也意其必乗堅車擁髙盖連駟結靷負¶
弩矢先驅以夸耀四方乃今屏徒&KR0025;撤儀衛悛悛卑譲自視若¶
諸生日以禮接大夫士慇懃之歡惴惴焉惟&KR0178;失其心是懼夫¶
力&KR0014;以布衣決髙科魁天下士秉茟為史官執法為諍臣而不¶
&KR0014;以尚書&KR0048;¶
天子使者而失大夫士之心豈大夫士之力勇扵賁育其威加¶
扵兵衆㢤盖大夫士禮之&KR0001;在也噫禮之可以為&KR0038;也乆矣使¶
充不失大夫士之心舉而措之則操&KR0127;重以予奪天下之人物盖¶
恢恢乎其有餘也然士有不以予奪為&KR0127;重而以禮為去就者¶
豫章徐孺子其人也户部君行矣銓選事畢舎車而徒間行豫¶
<pb:KR4d0590_SBCK_016-2a>¶
章以觀孺子之遺風復有下榻如陳仲舉者乎詩云髙山仰止¶
景行行止户部君&KR0014;以禮接大夫士則陳仲舉不得專羙千載¶
矣至正十三年三月甲午序¶
　　　白羊山紀逰詩序¶
勾吳沈髙士仲&KR0003;澄靖寡欲誦詩書百家之言以孝義称扵鄉¶
居祖夫人憂廬扵墓側既終䘮隐居畊釣以山水自娛每衣鹿¶
裘著&KR0081;巾過天平謁范魏公祠徘&KR0422;不忍去間行其&KR0342;林塢得¶
地曰白羊山而樂之&KR0005;結廬讀書以求其志乃三月既望携&KR0001;¶
知䠂人朱安道舟行數十里至其䖏仰瞻天宇之髙俯覧時物¶
之暢詠泰伯之遺風望闔廬之故墟引茟賦詩捴凡若干首余¶
得而屢讀之既愛其舂容閑逺有髙世絶俗之思又念不得&KR0025;¶
仲&KR0003;䕃長松藉豊草&KR0084;考　之詩賦伐木之章以&KR0009;情&KR0196;雲水¶
<pb:KR4d0590_SBCK_016-2b>¶
石間然魏公之流澤未泯天平之白雲可攀他日命車白羊之¶
麓欵門䖏士之廬而某丘某水&KR0005;因詩以索其勝則詩也不可¶
以無序扵是乎書¶
　　　送邵知州序¶
吳郡属部由縣而陞州者吳江其一也雖地方百里大抵具區¶
之濵重湖&KR0232;陂浸&KR0075;湠漶引三江而歸之海水之&KR0001;不及者然¶
後人得以樹藝其上故必謹堤防設機械率老弱疲䈥力&KR0102;&KR0102;¶
焉日與水争利幸天無&KR0075;雨&KR0010;之&KR0001;入僅以輸租賦給徭役否¶
則溝塍畎澮淪為洪濤人困力殫而有司十一之征上下交病¶
矣其州治又居水陸之咽喉璽莭羽書㫄午絡繹防虞供億百¶
倍他州故任師帥扵此者視他州亦難其人必徳&KR0085;以宣化教¶
才&KR0085;以&KR0009;民社眀&KR0085;以聴獄訟敏&KR0085;以&KR0497;軍儲而又濟之以㢘¶
<pb:KR4d0590_SBCK_016-3a>¶
行之以恕如前知州燕山邵侯而後可也&KR0004;侯之下車也當¶
&KR0038;家責成守令之時侯首勸農桒均賦役勉學校蕳民訟以崇¶
本抑末為務設施次苐恪守章程及南北徴兵調彂無虚日侯¶
鞠躬夙夜弗遑唘䖏而民不&KR0440;畊桒官不闕餽餉使車驛傳擐¶
甲胄援枹鼓之属肩相磨而踵相接者不失勞来之禮噫侯可¶
謂克副責成之意矣三年政孚觧印綬戒車馬言還而¶
聖君賢相方綜核名實厲精為治若侯者疇庸考績&KR0005;進而與¶
中朝公卿大夫接武周行以熈庶務皆分内事也此不敢為侯¶
道獨論次侯在官得賢師帥之職既以餞侯之行以慰州人之¶
思禮也¶
　　　送徐仲剛詩序¶
無&KR0236;兩君子其一曰徐君元度仕為王官居亰師有聲其一曰¶
<pb:KR4d0590_SBCK_016-3b>¶
倪君元鎮隐居著書求志不囬余皆辱皆辱交焉仲剛徐君之¶
子倪君之壻也徐君俶儻好義&KR0054;雅有識度與名公鉅卿㳺許¶
與意氣有國士風倪君讀古人書忘渇飢為文章有魏晋間人¶
氣韻其髙不仕之莭雖漢東都士大夫弗過也兩人者&KR0001;趋不¶
同要其帰皆激卬底厲不與流俗同乾沒然兩家是用日益貧¶
徐君以禄自飬倪君以書自娱其子弟各習知二父意仲剛獨¶
瓌竒敏給好禮而文居則&KR0025;婦翁學為詩出則&KR0025;父官于朝夫¶
生為名父之子長娶名父之女出䖏問學不離二父間仲剛之¶
得扵天者夥而决扵人者鮮如是㢤雖富貴利逹不&KR0085;為仲剛¶
道然奉以周旋弗敢失墜此季文子&KR0001;以為魯之賢大夫也仲¶
剛勉乎㢤凡與兩君子好者咸賦詩以贈仲剛属余為之序¶
　　　送郯九成詩序¶
<pb:KR4d0590_SBCK_016-4a>¶
至正十三年夏五月海&KR0519;彂吳門&KR0519;府史吳興郯君九成實賛¶
幕府吳之君子皆喜為詩以道其行且曰去年春海㓂犯崐山¶
&KR0670;餫饟慿&KR0092;作氣勢以&KR0936;&KR0647;官軍淮右狂孽蔓延江浙羽書徵¶
彂絡繹道路無虚日人心洶洶乆矣頼¶
天子神聖賢相枋&KR0038;命貞忠㢘毅之臣捴&KR0519;事分遣&KR0005;帥岀師¶
四討蚊蚋蟻蟲蠢尓無知者以次殱蕩海㓂聞風率醜類&KR0969;匿¶
傍徨蹙縮願宥罪自新用是人心之憂者更&KR0474;然以喜九成學¶
古通今器局閎&KR0054;論議慷慨為詩章有作者風乃今職文書賛¶
海&KR0519;進無金革矢石之虞退無父兄妻子之憂左川后右海若¶
風恬浪平一日千里而億萬之粟上以祀天地宗廟百神下以¶
禄三公九卿百執事内以給&KR0043;衛外以&KR0085;軍旅者不日逹亰師¶
春餫甫至夏餫踵来此　國家萬世無&KR0416;之福臣子戮力報¶
<pb:KR4d0590_SBCK_016-4b>¶
効之秋也¶
上尊之賜宮錦之榮視昔有加而九成仰則瞻都邑之雄俯則¶
覧山河之壮感　聖澤之汪&KR1070;侈文物之鋪張&KR0001;謂詩章九成¶
之&KR0001;長者&KR0005;與　中朝&KR0014;言之士嗟歎不&KR0085;而詠謌之以極陳¶
&KR0001;遭之盛異日南還觧行李出&KR0001;有吾黨好事者&KR0005;争先睹之¶
為快九成尚無以謙譲未遑為辝也¶
　　　送涂&KR0361;良序¶
豫章涂君&KR0361;良&KR0025;其郷先生楊顯民氏學在亰師也客翰林待¶
制武威余公&KR0001;而雅與新安程君以文善余雖不識顯民幸囙¶
程君而識武威公武威公視顯民雖出䖏不侔要與程君皆強¶
志篤行為文章不詭仁義&KR0361;良逰三君子間悛悛言行讀書作¶
古今軆詩不蹈常人&KR0100;轍及武威公出僉浙東憲事未㡬去官¶
<pb:KR4d0590_SBCK_016-5a>¶
居淮西余亦親老還江南&KR0361;良與程君㽞亰師京師之士非程¶
君行軰則與&KR0361;良年相埓率彬彬嚮用程君仕宦二十年業愈¶
精身愈困而志不少衰需次翰林為属官老且至矣&KR0361;良學顯¶
民氏學為武威公客又&KR0025;程君居　輦下借&KR0020;王公鉅人希進¶
耴冝無難者獨辛苦顦顇由亰師行数千里過呉門&KR0005;歸豫章¶
不果又復如亰師噫是固學古道者也吾聞古之道不&KR0085;耴扵¶
今豈信然乎雖然深山之木鉅細林立匠石撡斧斤過之必&KR0145;¶
其堅實羙澤&KR0244;廊廟都邑之用者而木之堅實羙澤恒出扵風¶
霜摧枯拉毁之餘盖損者益之夲敗者成之基此造物者之&KR0001;¶
以玉成萬物也士之覊窮憂患頓踣無憀&KR0001;以動其心忍其性¶
庸鉅知非造物之意乎方今¶
聖君在上賢相在下左繩墨右規矩以待天下之人棟梁桷榱¶
<pb:KR4d0590_SBCK_016-5b>¶
各随其器而任使之岩穴之材如顯民者&KR0005;不得自棄扵斧斤¶
之外則摧而愈堅枯而弥實拉毀而益羙且澤者為何如也然¶
則造物之&KR0001;以為司縄墨軄規矩者之計乆矣庸囙&KR0361;良行以¶
此謝程君遂以為&KR0361;良贈云¶
　　　贈盧仲章詩序¶
天台盧仲章以&KR0014;刻金石為印章知名大夫士間大夫士之樂¶
道仲章者咸寵之以詩仲章亦何&KR0014;致多若是㢤夫工商梓匠¶
&KR0022;&KR0038;之用器械之備飬生送終之不可以㦯&KR0692;者也必服牛馬¶
越川谷逹&KR0092;陸窮&KR0055;致逺以交乎中&KR0038;而後可以通有無利器¶
用而宫室具焉然商不得齒於大夫士工不得與扵衣冠之末¶
何㢤&KR0001;業不同而&KR0001;趋者異也今仲章之藝以為工乎則大夫¶
士之&KR0001;齒以為商乎則衣冠之&KR0001;樂道而與進之不服牛不駕¶
<pb:KR4d0590_SBCK_016-6a>¶
馬無&KR0092;陸之虞無川谷之險而亦以其藝交扵中國其為用雖¶
若無與扵飬生送終然大夫士之家不可以少焉噫仲章之藝¶
亦善矣古者諸侯謂之章大夫謂之印今者夫人而用之仲章¶
以其藝逰扵夫人之間而獨竊然&KR0025;大夫士以求其言為務大¶
夫士固異扵夫人也㢤扵其有請扵予也書以贈之¶
夷白齋藁卷之十六¶
<pb:KR4d0590_SBCK_016-6b>¶
