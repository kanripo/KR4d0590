# -*- mode: mandoku-view; -*-
#+TITLE: 夷白齋藁
#+DATE: 2015-09-12 01:27:50.588532
#+PROPERTY: ID KR4d0590
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 40
#+PROPERTY: FILE SB12n0748-040夷白齋藁補遺-附録.
<pb:KR4d0590_SBCK_040-1a>¶
附錄¶
　　　陳基傳　呉人尤義撰¶
陳基字敬初台之臨海人父祥多聞好學而尤善老子清净之¶
&KR0003;平居常黄冠鹿裘與方士㳺没時基年甫九歳越五年母夫¶
人姜氏即命與兄聚&KR0025;師扵杭又四年&KR0025;金華黄文獻公溍受¶
業至正仍紀元之元年&KR0025;文獻㳺京師授經筵檢討其徒有為¶
御史者以言責&KR1460;扵基謂並后為致亂之本囙草諌章力陳其¶
失兾君覺悟以正始也而上方溺愛詰知其由欲寘基扵罪怒¶
且不可測遂引避南歸于郷奉母夫人西至呉教授諸生備養¶
惟謹為詞必務上法三代下軼漢唐東南聲文為之丕變逺近¶
學者争師之户外之&KR0752;恒滿属南州用兵朝廷開行樞宻府鎮¶
撫南服起基為都事轉江浙行中書省貟外&KR0048;俄陞&KR0048;中時平¶
<pb:KR4d0590_SBCK_040-1b>¶
章張士信統兵鎮杭基以本職參佐道之以正杭有岳飛墳蕪¶
穢弗㳟乆矣基追慕興慨以状請于朝俾與厯代忠臣並列春¶
秋致𥙊尋自為文刻石墓上以表其功西湖書院舊有經史書¶
板兵後零落無㡬即白平章出官錢&KR0002;干補綴成帙夫以天理¶
民&KR0212;泯亂之秋干戈相尋日不暇給基乃賛佐餘力為其𫠦得¶
為使聖經賢傳復明扵當時崇徳報功無媿扵徃昔雖武夫悍¶
卒聞下風而望餘光亦知有𫠦興起擴而充之是大有功扵名¶
教也未㡬由杭来呉叅太尉軍府事及太尉自王扵呉群下同¶
聲賀之而基獨諌止太尉欲殺之不果巳而超授内史遷學士¶
院學士階通奉大夫覃恩二代凡飛書走檄碑銘傳記多出扵¶
其手基毎以為憂而未敢以為榮也今　國家命將平呉臣多¶
見誅戮而晏然無恐朝論多基之能尋名入預修元史書成¶
<pb:KR4d0590_SBCK_040-2a>¶
賜金而還洪武三年十月壬午以疾䘚扵常熟縣河陽里之寓¶
舎得年五十有七娶王氏先四年卒無子以弟之子訥為後女¶
四人長適呉昱次車&KR0098;次幼皆庻出基平居慎重寡黙與物無¶
競家人㒒&KR0674;未甞見其疾言&KR0205;色宗族故舊自浙東来依率飬¶
育奨&KR0134;俾各有成士有才可用必引而進之有䘮不能舉者為¶
買棺歛㤙意過扵平生方太尉僚屬強占民廬基獨以巳俸買¶
宅天心里即舊屋數楹稍加塗塈環藝花卉之属號小丹丘休¶
沐之暇&KR0186;與客尚羊其中啜茗清吟議論古今出入經史百氏¶
危坐終日歳時有事扵祖禰始殺牲以展其孝敬&KR0004;非薄扵友¶
也呉國將亡食&KR0079;者咸惴焉恐蹈𪔂鑊君子謂基宜保終吉巳¶
而果然噫父母全而生之子全而歸之&KR0002;基者其亦可謂克全¶
而無憾者今蔵于家有夷白齋稿二十卷&KR0026;其文雄而氣髙可¶
<pb:KR4d0590_SBCK_040-2b>¶
　以黼黻皇猷敷陳帝業而乃使㽞滯江湖之上驅馳戎馬之間¶
　竟賫志以没兹其可惜也夫¶
