# -*- mode: mandoku-view -*-
#+TITLE: 夷白齋稿
#+DATE: 2015-09-23 10:27:18
#+PROPERTY: JUAN 21


上人序¶
昔内翰袁文清公之歸老四明也章甫搢紳與夫佛老
氏之徒¶仰喬松而瞻景星者無有不登其門焉蓋其學
問之博洽議論¶之宏深文章之雄且麗蔚然師表一世
<pb:KR4d0590_WYG_021-1b>
而吾鄉覺上人宗聖寔¶與及門者也公既厭棄人間世
上人挈鉼錫西涉錢塘聞大浮¶屠忻公嘯隠倡道金陵
因不逺千里徃㕘之是時中朝¶巨卿執法南行臺如濟
南張公夢臣東平王公繼學並慕晉宋¶王謝孫許習鑿
齒之倫與支道林道安輩徃來文采之輝<md:KR4d0590_SBCK_021-1b>¶映聲歌之唱
和亦一時儒釋風流之極勝也哉上人於是獲望其清¶
光竊聆其餘論退而印之以儒墨博之以騷雅間以所
長簸弄雲¶月陶寫性靈徃徃為諸名公所賞可始從故
<pb:KR4d0590_WYG_021-2a>
侍講金華先生黄公¶於錢塘㑹上人自金陵來解行李
出所作余獲覩諷詠之飄飄¶然有淩虚御風之意余固
己心許而貌隨之矣未幾余自北方¶來寓吳門聞上人
住錢塘古利衣粗食淡焚誦修持甚力時長¶跪頂佛竟
夕不寐其刻苦精嚴如此囘視向來疲精神彫琢世¶諦
語言文字將厭絶之不遑又安知世間所謂榮悴得失
為¶何如者耶今年夏上人来自吳興臈且六十矣與之
坐道舊故¶叙契濶乃知其徒強上人主持廣化山而非
<pb:KR4d0590_WYG_021-2b>
其志也頃之尋還¶吳興徴言以為别自文清以來數十
年間諸老淪謝殆盡而金¶華先生亦不可復作矣其門
人賓客散之四方兵後相見亦有<md:KR4d0590_SBCK_021-2a>¶如我兩人者乎上人
始以文字為禪恱終以修持為真諦而又¶為其徒所強
立寺吾聞之安時處順古之所謂縣解也上¶人歸見吳
興陸使君吳别駕為我謝曰治郡甚勞苦如過從欲¶得
詩僧齊己之流信道原覺宗聖其人也至正十八年夏
五月¶書
<pb:KR4d0590_WYG_021-3a>
　　　贈醫學提舉張性之序¶
先王設醫司掌醫政與冢宰之屬並𨽻天官歲終則稽
其¶所事而以十全為課最其責亦甚重矣漢興史官論
次百家而李¶柱國所䟽醫學方術亦得與六藝之文並
守於王官及宋蘇長¶公輩論秦漢間得失引醫為喻而
卒歸之於清浄天下至今誦¶之近世河間劉氏戴人張
氏東垣李氏三二子者作推明漢張¶太守之學上逹於
淳于公秦越人而卒折衷於黄帝岐伯之書<md:KR4d0590_SBCK_021-2b>¶然其書不
<pb:KR4d0590_WYG_021-3b>
務為苟同蓋時之先後或殊人之氣稟亦異治之¶法術
譬諸用兵曰攻曰守未可以一律論也大江之南士以
醫名¶家者宜莫盛於吳而劉李二三子之傳亦莫盛於
今日余獨¶怪夫公侯將相搢紳士夫與凡編户之氓無
論智愚賢不肖¶語及醫必曰張性之行省承㫖拜官又
署性之為提舉醫¶學俾掌醫政而守王官輿論無不韙
之者蓋以性之之醫道稽¶之則其收全功於人者已非
一日矣今年夏行樞宻斷事官淮南¶唐侯伯剛病憤懣
<pb:KR4d0590_WYG_021-4a>
舌本強澁手足痿痺不仁或以為中風性之診¶切曰此
痰積於中浸淫於胍絡走注於四肢節宣失度天和乖¶
戾故病蹶耳非中風也法當理氣氣理則升降調逹憤
懣自平¶如其言而愈蓋性之用方如唐侯之用法法貴
乎防未然藥貴¶乎治未病昔子産治鄭孔明治蜀寛猛
嚴恕酌時之中以防範<md:KR4d0590_SBCK_021-3a>¶庶民猶扁鵲之技隨俗為變以
拯人之夭札也今性之治侯疾¶亦猶侯不悍厲以邀一切
之功不依違以狥難犯之勢視民所¶毒螫者謹除而去
<pb:KR4d0590_WYG_021-4b>
之噫性之固難能矣唐侯亦豈易為哉蓋論¶病以及國
診脉而知政此醫之善道也序而傳之豈徒以溢美¶性
之而已蓋將質之唐侯而與吾黨從政者揚㩁焉此余
之未¶¶敢以茍讓為也至正十八年七月丙辰書¶
　　　送周信夫序¶
太尉府妙簡屬僚淮南周君信夫由行樞宻斷事官經
歴進辟¶椽史至正十八年八月二日也斷事官夏侯仲
信唐侯伯剛旦¶日走樞府揖吾黨而進之曰僕等辱待
<pb:KR4d0590_WYG_021-5a>
罪樞府顧所資以辰入¶酉出役役焉日與攘臂乎桎梏
枘鑿間求所以折其衷而不可¶以斯須或離者周君也
今引而升之三事之庭知人之明則信<md:KR4d0590_SBCK_021-3b>¶無遺鑑矣然獄
情有所可疑事有所未允是非紛舛黒白溷淆¶將何所
諮决乎語已臨海陳某與經歴髙君元善都事王君¶敬
甫謝之曰侯之言固當矣而或者猶有所未喻也夫操
斥陟¶以進退一世之人物者亦何容其心哉亦曰公而
已爾昔者信¶夫嘗以樞府椽與吾黨從事於平章榮禄
<pb:KR4d0590_WYG_021-5b>
公矣其處心也恕其¶率已也嚴其趨事也暇而整其執
筆以酧庸議法也賞必¶公罰必當殆權之於輕重度之
於長短而䂓矩之於方圎也文深¶而無害事修而不伐
正色而母或干以私及署經歴司畫諾俾¶羽翼侯等不
翅如左右手此¶榮禄之所以信任而亦信夫之所奉以
周旋者也今¶太尉以武救時以文經國不愛玉帛輿馬
招來賢俊四方瓌¶偉之士聞風而至者相望也列辟庶
僚乃有忠謹老成者如信夫<md:KR4d0590_SBCK_021-4a>¶譬猶國馬之在苑廐美木
<pb:KR4d0590_WYG_021-6a>
之産鄭林步驟中鸞和之音曲直¶適繩墨之用而不使
之㕘緑耳以騁康莊由豫章而薦郊廟不¶幾乎貴逺而
賤邇狥其名不循其實乎况馬蹄可以踐霜雪歲¶寒然
後知松栢此椽史之辟其屬任有重於經歴者故不暇
為¶侯等計也夫物理有輕重人事有長短應務有方圎
執權度䂓¶矩之中而將之以嚴恕濟之以整暇信夫其
有彼此之岐哉泰¶之初九㧞茅茹以其彚征吉伯樂在
前侯等不能私信夫而強¶留之矣匠石在後信夫行將
<pb:KR4d0590_WYG_021-6b>
有待於諸公也侯曰子之言辨矣宜述¶以為序於是書¶
以貺之
　　　西湖書院書目序¶
杭西湖書院宋季太學故址也宋渡江時典章文物悉
襲汴京¶之舊既已裒輯經史百氏為庫聚之於學又設
官掌之今書庫<md:KR4d0590_SBCK_021-4b>¶板帙是也徳祐内附學廢今為肅政廉
訪司治所至正二十八¶年故翰林學士承㫖東平徐公
持浙西行部使者節即治所西¶偏為書院祀先聖宣師
<pb:KR4d0590_WYG_021-7a>
及唐白居易宋蘇軾林逋三賢後為¶講堂設東西序為
齋以處師弟子員又後為尊經閣閣之北¶為書庫收拾
宋學舊籍設司書者掌之宋御書石經孔門七¶十二子
畫像石刻咸在焉書院有義田歲入其租以供二丁祭
享¶及書刻之用事達中書扁以今額且署山長司存與
他學官埒¶於是西湖之有書院書院之有書庫實昉自
徐公此其大較也¶由至元迄今嗣持部使者節於此者
春秋朔望踵徐公故事行之未¶之或改也獨書庫屋圮
<pb:KR4d0590_WYG_021-7b>
板缺或有所未備杭之有志者間¶以私力補葺之而事
不克繼至正十七年九月間尊經閣壊圮書庫¶亦傾今
江浙行中書平章政事兼同知行樞宻院事吳陵張<md:KR4d0590_SBCK_021-5a>¶公
曽力而新之顧書板散失埋没所得瓦礫中者徃徃刓
毁螙¶朽至政二十一年公復釐補之俾左右司員外郎
陳基錢用董¶其役庀工於是年十月一日所重刻經史
子集欠缺以板計¶者七千八百九十有三以字計者三
百四十三萬六千三百五¶十有二所繕補各書損毁漫
<pb:KR4d0590_WYG_021-8a>
滅以板計者一千六百七十有一¶以字計者二十萬一
千一百六十有二用粟以石計者一千三¶百有竒木以
株計者九百三十書手刋工以人計者九十有二¶對讀
校正則餘姚州判官宇文桂山長沈裕廣徳路學正馬
盛¶紹興路蘭亭書院山長淩雲翰布衣張庸齋長宋良陳
景賢也¶明年七月二十三日工竣飭司書秋徳桂杭府
史周羽以次類編¶藏之經閣書庫秩如也先是庫屋洎
書架皆朽壊至有取而¶為薪者今悉修完既工畢俾為
<pb:KR4d0590_WYG_021-8b>
書目且序其首并刻入庫中<md:KR4d0590_SBCK_021-5b>¶夫經史所載皆歴古聖賢
建中立極修己治人之道後之為天¶下國家者必於是
取法焉傳曰文武之道布在方冊不可誣¶也下至百家
諸子之書必有禆世教者然後與聖經賢傳並存不朽
秦¶漢而降迄唐至於五季上下千數百年治道有得失
享國有乆¶促君子皆以為書籍之存亡豈欺也哉宋三
百年來大儒彬¶彬輩出務因先王舊章推而明之其道
大著中更靖康之變凡¶百王詩書禮樂相沿以為軌則
<pb:KR4d0590_WYG_021-9a>
者隨宋播越流落東南國初收¶拾散佚僅存十一於千
百斯文之緒不絶如綫西湖書院板庫¶乃其一也承平
日久士大夫家誦而人習之非一日矣海内兵¶興四方
驛騷天下簡冊所在或存或亡蓋未可考也杭以﨑嶇¶
百戰之餘而宋學舊板頼公以不亡某等不敏亦辱與
執事者¶手訂而目校之惟謹可謂幸矣嗟乎徐公整輯
於北南寧謐之<md:KR4d0590_SBCK_021-6a>¶時今公繕完於兵戈搶攘之際天之未
喪斯文也或尚在兹乎¶序而傳之以告來者不敢讓也
<pb:KR4d0590_WYG_021-9b>
至正二十二年八月丙子朔謹序¶
　　　弔徐節孝先生序¶
至正二十二年歲次壬寅臨海陳基辱與桐城錢用壬
以左右¶司員外郎待罪江浙行中書秋九月同㕘平章
公吳陵軍事於¶淮隂冬十月十五日同率僚友出郡東
門行三四里謁古宋儒¶先生節孝徐公之墓偕行者江
浙行樞宻院斷事官秦郵盛元¶輔行樞宻都事淮南湯
鼎江浙行中書通事西夏王相嘉世禮¶椽史吳陵楊楫
<pb:KR4d0590_WYG_021-10a>
洎行中書照磨維揚劉惟敬等咸在焉時城¶守甫解嚴
積雨新霽霜氣清肅周視原隰皆遺燹廢壘徃時農¶邨
漁市樵蹊牧徑販夫賈豎相徃來通有無貿易者四境
皆¶是也而今鞠為丘墟平陽彌望坡陀起伏殘阡敗塚
狐兎出沒<md:KR4d0590_SBCK_021-6b>¶無禁古今陵谷滄桑不知更幾亂離其生食
厚封都顯爵建牙樹旄¶以貴富誇當時没以侯王公卿
禮塟者不知凡幾人矣百世¶之下顧獨求前代一老儒
先生丘墓所在匍伏再拜奉牲酒薦¶享如弟子北面事
<pb:KR4d0590_WYG_021-10b>
其師惟恐後荒榛莽蒼間斷碑將仆相與走¶其下藉草
跽誦三復欷歔不克休至有感慨泣下者日且暮各¶上
馬歸明日相見猶嘆息不去口好事者形之歌詠得詩
若干¶首屬余為之序¶
　
　
　
　夷白齋稿巻二十一¶
<md:KR4d0590_SBCK_022-1a>¶
<pb:KR4d0590_WYG_022-1a>
欽定四庫全書
　夷白齋稿巻二十二¶
　　　　　　　　　　　　　元　陳基　撰¶
　
