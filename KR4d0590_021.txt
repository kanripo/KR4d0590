# -*- mode: mandoku-view; -*-
#+TITLE: 夷白齋藁
#+DATE: 2015-09-12 01:27:49.710764
#+PROPERTY: ID KR4d0590
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 21
#+PROPERTY: FILE SB12n0745-021夷白齋藁-卷之二十一.
<pb:KR4d0590_SBCK_021-1a>¶
夷白齋藁卷之二十一¶
　　　　　　　　　　　　　　臨海　陳　基　著¶
　　　　　　　　　　　　　　金華　戴良　編¶
　　序¶
　　　送&KR0116;上人序¶
昔内翰𡊮文清公之歸老四明也章甫搢紳與夫佛老氏之徒¶
仰喬岳而瞻景星者慮無不登其門焉盖其學問之愽洽議論¶
之源委文章之雄且&KR0055;蔚然師表一世而吾郷&KR0116;上人宗聖實¶
與及門者也公既厭棄人間丗上人挈瓶錫西&KR0881;錢唐聞大浮¶
屠忻公咲隐倡道金𨹧因不逺数千里徃&KR0025;之㳺方是時中朝¶
鉅人執法南行臺如濟南張公夢臣東平王公&KR0071;學並慕晋宋¶
王謝孫許習鑿齒之倫與支道林釋道安軰往来文采之相輝¶
<pb:KR4d0590_SBCK_021-1b>¶
聲詩之迭和亦一時儒釋流風之勝也㢤上人扵是獲望其精¶
光閒其餘論退而叅之以儒墨慱之以騷雅間以𫠦長&KR0619;弄雲¶
月陶冩性靈徃徃為諸公𫠦&KR0091;賞始侍故侍講金華先生黃公¶
扵錢唐㑹上人自金𨹧来觧行李出𫠦作余&KR0025;而諷詠之飄飄¶
然有&KR0466;虚御風之意余故以心敬而貌随之矣未㡬余&KR0025;北方¶
囬寓吳門聞上人居錢唐佛寺衣麤食糲晝夜脩持甚力㦯長¶
跪頂佛竟夕不𥧌其刻苦猜嚴如此囬視向来罷精神雕琢世¶
諦語言為文詞將厭悔且不暇又安知世間𫠦謂榮瘁寵辱為¶
何如事耶今年夏上人来自吴興年且六十矣與之坐道舊故¶
語離濶乃知其徒強上人主寺廣化山而非其志也頃之尋還¶
吴興徵言以為别自文清以来數十年間諸老淪謝殆盡而金¶
華先生亦不可復作矣其門人賔客散之四方兵後相見亦有¶
<pb:KR4d0590_SBCK_021-2a>¶
如吾兩人者乎上人始以文字為禅恱終以脩持為義諦又終¶
也不&KR0014;不為其徒𫠦強吾聞之安時䖏順古之𫠦謂縣觧也上¶
人歸見吳興陸使君吳别駕為我謝曰治郡甚勞苦外過&KR0025;欲¶
得詩僧齊已之流信道原&KR0116;宗聖其人也至正十八年夏五月¶
夷白道人陳基序¶
　　　贈醫學提舉張性之序¶
先王設醫師掌醫之政令與冢宰之属並𨽻天官&KR0010;終則稽其¶
醫事而以十全為上其責亦甚重矣漢興史官論次百家而李¶
柱&KR0038;𫠦校醫方事術亦得與六藝之文並守扵王官及宋蘇長¶
公軰論秦漢間得失引醫為諭而卒歸之扵清净天下至今誦¶
之近世河間劉氏戴人張氏東垣李氏二三子者作推明漢張¶
太守之學上逹扵淳于公秦越人而卒折之以黃帝岐伯之書¶
<pb:KR4d0590_SBCK_021-2b>¶
然其術不務為苟同盖時之先後㦯殊人之氣禀亦異治之之¶
法譬之兵焉曰攻曰守未昜以一律論也大江之南士以醫名¶
家者冝莫盛扵呉而劉李二三子者之傳亦莫盛扵今日余獨¶
恠夫公侯將相薦紳大夫與夫編户之氓無問智賢愚不肖凡¶
語醫必曰張君性之行省承制拜官又獨署性之提舉江浙醫¶
學俾掌醫政而守王官物議無不韙之者盖以性之之醫事稽¶
之則其收全功扵人者非一日矣今年夏行樞宻断事官淮南¶
唐侯伯剛病憤懣舌本強澁手&KR0085;痺不仁㦯以為中風性之診¶
之曰此痰蓄扵中浸&KR0075;扵脉絡赱注扵四肢莭宣失度天和錯¶
繆故病蹷耳非中風也法當理氣氣理則升降條逹憤懣自平¶
如其言而愈盖性之用藥如唐侯之用法法貴乎防未然藥貴¶
乎治未病昔子産治鄭孔明治蜀寛猛嚴恕酌時之中以防範¶
<pb:KR4d0590_SBCK_021-3a>¶
庶民猶扁鵲之𠆸随俗為變以虞人之夭札也今性之治侯疾¶
亦猶侯不劲捍以徼一切之功不猗違以徇難犯之𫝑視民𫠦¶
毒螫者謹除而去之噫性之固難&KR0014;矣唐侯亦豈易為㢤盖論¶
病以及&KR0038;原診而知政此醫之善物也序而傳之豈徒以溢羙¶
性之而巳盖將質之唐侯而與吾黨&KR0025;政者揚搉焉此余之𫠦¶
不敢以苟譲為也至正十八年七月丙辰序¶
　　　送周信夫序¶
太尉府妙蕳属僚淮南周君信夫由行樞宻断事官&KR0052;厯進辟¶
&KR0122;史至正十八年八月二日也断事官夏侯仲信唐侯伯剛旦¶
日赱樞府揖吾黨而進之曰僕䓁辱待罪樞属頋𫠦資以辰入¶
酉歸鄮鄮焉曰與攘臂乎桎梏枘鑿間求𫠦以折其𠂻而不可¶
以斯湏㦯&KR0186;者周君也今引而𠦑諸三事之庭知人之眀則信¶
<pb:KR4d0590_SBCK_021-3b>¶
無遺鑑矣然吾獄有𫠦可疑事有𫠦未&KR0098;是非　紛黒白混殽¶
將奚𫠦諮决乎語未既臨海陳基與&KR0052;歴髙君元善都事王君¶
敬甫謝之曰侯之言固當矣而㦯者猶有𫠦未喻也夫操黜陟¶
以進退一世之人物者&KR0004;奚容其心㢤亦曰公而巳爾昔者信¶
夫甞以摳府&KR0122;與吾黨&KR0025;事　平章榮禄公矣其䖏心也恕其¶
率已也嚴以鞠躬以趋事也整而暇其執筆以疇容議法賞必¶
公罰必當殆權之&KR0127;重度之扵長短而規矩之扵方圎也文深¶
而無害事脩而不伐正色而不可干以&KR0059;及署&KR0052;厯司畫諾俾¶
羽翼侯䓁不啻如左右手此¶
榮禄公之𫠦属任而信夫之𫠦奉以周旋者也今¶
太尉以武濟時以文&KR0052;　&KR0038;不愛玉帛與馬招来賢俊四方竒¶
俛之士聞風而至者相望也列辟庶僚乃有忠謹老成如信夫¶
<pb:KR4d0590_SBCK_021-4a>¶
者譬猶&KR0038;馬之在范廐材木之産鄭林𡵯驟中鸞和之音曲直¶
適鈎縄之数而不使之叅緑耳以騁康荘友豫章而薦宗廟不¶
㡬乎貴逺而賤迩徇其名不閱其實乎况馬蹄可以踐霜雪&KR0010;¶
寒然後知松栢此&KR0122;史之辟其属任有重扵&KR0052;歴者故不暇為¶
侯䓁計也夫物理有&KR0127;重人事有長短應務有方圓執權度規¶
矩之中而將之以嚴恕申之以整暇信夫其有彼此之間㢤泰¶
之&KR0004;九㧞茅茹以其彚征吉伯樂在前侯䓁不&KR0014;狎信夫而㽞¶
之矣匠石在後信夫行有待扵諸公也侯曰子之言辯矣冝述¶
以為序扵是乎書¶
　　　西湖書院書目序¶
杭西湖書院宋季太學故阯也宋渡江時典章文物悉&KR0670;汴亰¶
之舊既巳裒集&KR0052;史百氏為庫聚之于學又設官掌之今書庫¶
<pb:KR4d0590_SBCK_021-4b>¶
板帙是也徳祐内附學&KR0440;今為肅政廉訪司治𫠦至元二十八¶
年故翰林學士承&KR0562;東平徐公持浙西行部使者節即治𫠦西¶
偏為書院祀先聖先師及唐白居易宋蘇軾林逋為三賢後為¶
講堂旁設東西序為齋以䖏師弟子貟又後為尊&KR0052;閣閣之北¶
為書庫實始収拾宋學舊板設司書掌之宋御書石&KR0052;孔門七¶
十二子𦘕像石刻咸在焉書院有田&KR0010;收其入以供二丁&KR0338;膳¶
及書庫之用事逹中書𢌿以今額且署山長司存與他學官埓¶
扵是西湖之有書院書院之有書庫實昉自徐公此其大較也¶
由至元迄今嗣持部使者莭扵此者春秋𦍤望&KR0274;徐公故事未¶
之&KR0137;改也獨書庫&KR0010;乆屋弊板闕&KR0137;有𫠦未暇抗民好事者間¶
以私力&KR0024;治之而事尋中止至正十七年九月尊&KR0052;閤壊書庫¶
亦傾圯今江浙行中書平章政事兼同知行樞宻院事吳𨹧張¶
<pb:KR4d0590_SBCK_021-5a>¶
公甞力而新之頋書板散失埋沒𫠦得瓦礫中者徃徃刓毀蠧¶
剥至正二十一年公命𨤲&KR0024;之俾左右司貟外&KR0048;陳基錢用壬¶
率其事尤工扵是年十月一日𫠦重刋&KR0052;史子集欠&KR0692;以板計¶
者七千八百九十有三以字計者三百四十三萬六千三百五¶
十有二𫠦繕&KR0024;各書損裂澷滅以板計者一千六百七十有一¶
以字計者二十萬一千一百六十有二用粟以石計者一千三¶
百有竒木以株計者九百三十書手刋工以人計者九十有二¶
對讀校正則餘姚州判官宇文桂山長沈&KR0073;廣徳路學正馬盛¶
紹興路蘭亭書院山長&KR0466;雲翰布衣張庸齋長宋良陳景賢也¶
明年七月二十三日訖工&KR0346;司書秋徳桂杭府史周羽以次編¶
𩔖&KR0869;之&KR0052;閣書庫秩如也先是庫屋洎書架皆朽敗至有&KR0145;而¶
為薪者今悉告完既竣事公俾為書目且序其首并刻之庫中¶
<pb:KR4d0590_SBCK_021-5b>¶
夫&KR0052;史𫠦載皆厯古聖賢建中立極&KR0113;己治人之迹後之為天¶
下&KR0038;家者必扵是乎&KR0145;法焉傳曰文武之道布在方冊不可誣¶
也下至百氏𫠦述必有禆世教然後興聖&KR0052;賢傳並存不朽秦¶
漠而降迄唐至于五季上下千數百年治通有得失享國有短¶
長君子皆以為繫乎書籍之存亡豈欺也㢤宋三百年大儒彬¶
彬軰出務因先王之跡推而明之其道大著中更靖康之變凡¶
詩書禮樂百王相沼以為&KR0100;範者随宋播越㽞落東南國初收¶
拾散亡僅存十一扵千百斯文之緒不&KR0376;如綫西湖書院　庫¶
其一也承平以来士大夫家誦而人習之非一朝夕矣海内兵¶
興四方騷動天下簡𠕋𫠦在㦯存㦯亡盖未可知也杭以崎嶇¶
百𢧐之餘而宋學舊板卒頼公不亡基䓁不佞亦辱與　事者¶
手訂而目讐之惟謹可謂𦍒矣嗟乎徐公收拾扵北南寧一之¶
<pb:KR4d0590_SBCK_021-6a>¶
時今公繕完扵兵革搶攘之際天之未丧斯文也&KR0137;尚在　乎¶
序而傳之以告来者不敢讓也至正二十二年八月丙子序¶
　　　弔徐莭孝先生序¶
至正二十二年&KR0010;壬寅臨海陳基辱與桐川錢用壬俱以　右¶
司貟外&KR0048;待罪江浙行中書秋九月同叅平章吳𨹧公軍事扵¶
淮陰冬十月十五日同率僚友出郡東門行三数里謁古　儒¶
先生莭孝徐公之墓偕行者江浙行樞宻院㫁事官秦都　元¶
輔行摳宻都事淮南湯鼎江浙行中書通事西夏王相嘉世禮¶
&KR0122;史吴𨹧楊揖洎淮南行中書照磨惟揚劉惟敬實在焉　城¶
事甫觧嚴積雨乍霽霜氣始肅周視原野皆遺燹&KR0440;壘異　農¶
村漁市樵蹊牧&KR0563;與販夫賈竪相徃来通有無貿易者四　皆¶
是也今鞠為丘墟平䠂　望坡陀&KR0120;伏皆殘阡敗冢狐兔岀没¶
<pb:KR4d0590_SBCK_021-6b>¶
無禁古今𨹧谷變遷不知更㡬&KR0333;離其生食厚封都顯爵建旄¶
樹纛以貴冨&KR1118;當時没以侯王公卿禮𦵏者不知㡬人矣百世¶
之下頋獨求前代一老儒先生丘墓𫠦在匍匐載拜奉牲酒薦¶
享如弟子北面事其師然&KR0178;後荒榛莾蒼間㫁刻將仆相與赱¶
其下藉草跪誦三復欷歔不&KR0014;休至有感慨泣下者日且暮各¶
上馬歸明日相見猶歎慕不&KR0186;口好事者形扵詠&KR0084;得詩若干¶
首属基為之序¶
夷白齋藁卷之二十一¶
