# -*- mode: mandoku-view -*-
#+TITLE: 夷白齋稿
#+DATE: 2015-09-23 10:27:18
#+PROPERTY: JUAN 12

¶¶
　　頌¶
　　　平江路達嚕噶齊西夏禄實公紀績碑頌¶
今天子御極之十有七年為至正六年詔公卿輔弼之
臣若¶曰朕將以天下之治責成守令爾尚各舉所知以
稱朕意于是¶皆拜手稽首曰幸甚臣等不佞敢不慎擇
<pb:KR4d0590_WYG_012-1b>
其人以無負¶聖天子嘉惠元元之意乎既退咸以四方
萬國至于遐荒守土¶之臣莫不各以其&KR1348;宣布上恩時
節貢水土百物以供郊廟¶社稷神明之祀而平江為郡
控帶楚越所部四州二縣地方千¶里海陸之産饒于古
昔國家所恃以為奉祀根本所係實異他<md:KR4d0590_SBCK_012-1b>¶壤職師帥任
保釐于此者尤難其選居久之有以西夏禄實公¶子約
之賢為言者宰相曰是故同知濠州有徳于民者乎此
長¶者可以復明詔矣即奏為平江路達嚕噶齊時至正
<pb:KR4d0590_WYG_012-2a>
九年也公¶方持江西部使者節命下即由豫章趨吴郡
長民者方臨人以¶嚴而刀筆吏規規守文不知大體公
因憮然歎曰此風其可長¶乎不戢將敗吾政乃以旦日
謁宣聖先師飭學宫増弟子員禮¶聘名師用月書季考
之法程試之錄其中式補郡曹吏尋飾¶學宫墻廣倉庾
以儲廩粟買學宫南廢圃作靈星門以正廟堂¶公餘政
隙陞堂呼吏屬雁行立從容攷究修身理人之術出入
經¶史上下古今亹亹不倦時以為常郡諸生化之尋自
<pb:KR4d0590_WYG_012-2b>
激昂以明¶經取進士登髙第者至是彬彬焉公方務與
民興利除害㑹有¶詔罷長生牛水深圍長蕩之屬省憲
遣官與公循行其地而崑<md:KR4d0590_SBCK_012-2a>¶山嘉定瀕海事故之田病民
者為尤甚公因自念使民安其田¶里而無愁歎之心者
二千石之事也今¶聖天子下寛大之詔茍不以斯時悉
除民所疾苦後悔將焉及¶因疏其害力請而免之吴介
居東南道路之咽喉有田者常賦¶之外又以餘苗供郡
城與吴江平望水陸馹傳勞來之需公曰¶此非政之善
<pb:KR4d0590_WYG_012-3a>
者也乃以嵗餘官粮變錢為子母月取其贏以次¶責郡
曹吏主其費號曰祇待民大稱便海運梗于冦行省委
公¶按兵崑山之劉家港公身先士卒僇力海事春夏兩
漕皆以時¶達京師淮右盗竊發攻䧟江東西郡縣浙右
騷動省憲督吴郡¶募民大興築城之役周圍四十里費
且巨萬然皆不取給于官屬¶方盛暑公不忍重困民因
泣下時以身出入版築間勞慰¶之海盗復犯崑山公募
民為兵選官吏之家居者分守郡城時<md:KR4d0590_SBCK_012-2b>¶門之啟閉以備
<pb:KR4d0590_WYG_012-3b>
叵測初冦之入杭也行省徴富户引兵入援公¶曰蘇杭
唇齒不應禍且及應之則民不堪命因發所募義兵五¶
百人赴之未幾冦䧟常繼入湖烽燧熾空鉦鼔四聞羽
書告急¶旁午相望資粮兵械什物之求絡繹不絶人情
洶洶公晝則督率¶趣辦供億紛紜夜則申嚴約束以死
自誓民賴以無恐居久之¶朝廷除行省臣不逺數千里
率蒙古軍備禦吴郡已而省臣調¶他省江浙行中書因
檄公兼制軍事公夙夜鞠躬與士卒同勞¶苦然不動聲
<pb:KR4d0590_WYG_012-4a>
色而賞罰號令視前毖飭居民安業逺近賴之¶間奉¶詔
募民輸粟佐江西軍以多寡補官有差列郡承風應募
比至¶吴郡公懇懇為使者言吴民困于和糴百需民價
湧貴斗至錢若¶干緡小民艱食無措方發官粟賑糶之
實無以應募使者感公<md:KR4d0590_SBCK_012-3a>¶言遂以所餘告身還朝廷時論
韙之先是榷酤官止收其¶税後公私讌賀更取酒酤户
吏徒並縁乗隙甚者民至破家¶公議罷之征止常税而
已公學醇識正性尚寛和聼政决獄¶務本經義而㕘之
<pb:KR4d0590_WYG_012-4b>
以章程秉志忠貞立己亷恕而將之以勤敏¶起家諸生
官至二千石而退然身若不勝衣始公之下車也士¶仰
其徳久之吏服其能終也民安其業宰相奏公治行最¶
南東詔嘉之特命増公秩復公位三年而吴人室家相
慶曰¶聖天子以公保乂我百姓三載告成例當代復¶詔
以公私我使吾入有父母出有司命俯仰六載夷險一
節宴¶然不與隣郡之民俱冐矢石殞鋒鏑膏血𡍼野草
者¶聖天子之賜也盍刻石載徳以昭示無極且公旦暮
<pb:KR4d0590_WYG_012-5a>
入㕘廊廟晉¶升臺閣勛隨位崇爵與徳稱其大書特書
屢書不一書者太<md:KR4d0590_SBCK_012-3b>¶史之職也乃具狀授余俾論著公治
吴善政刻而頌之以無¶忘¶聖天子之賜公以成均上舎
生釋褐授濠州同知調南平浦城¶二縣令轉南陽府同
知富寜庫提舉尋改同知都漕運事由歸¶徳知府拜監
察御史又江西亷訪副使除今職云頌曰¶
明明天子子惠兆民孰宣上恩曰在守臣茫茫疆理廣
禹舊¶跡孰先農人布時黍稷濟濟在廷奉¶詔拜手慎肅
<pb:KR4d0590_WYG_012-5b>
乃僚傍求逺取九州立牧施及八荒各貢方物時¶節來
王睠兹吴㑹東南奥區厥土塗泥化為膏腴豈伊人工
勝¶于地力諄諄徳音斯民之福孰將明命往綏兹土抱
其嬰¶孩授之父母宰相薦公¶天子曰宜彼誠長者朕用
勿疑始而吴政逞以刑罰始而吴吏<md:KR4d0590_SBCK_012-4a>¶拘以文法公寛理
之訓之經義大者賔興小者試吏詵詵多士¶更化翕然
飭其儒宫以表化源公教既施民瘼斯究田疇淪胥¶馹
犒何有公承寛詔上疏蠲租使者勞來責之吏胥海冦
<pb:KR4d0590_WYG_012-6a>
梗漕公威却之舡粟億萬輓實京師蠢爾妖冦蜂起螘
聚蔓延¶江南屠州䧟府公築郡城載髙其雉公厲郡兵
載奮其士吴城匪¶城公仁可憑吴兵匪兵公義可乗公
哺我饑公拯我溺去其蟊¶賊滋我稼穡羽檄交馳以急
告公徴求調發斯萬不同公曰䘏¶哉皆由王事敢不鞠躬
夙興夜寐有卓治行上達九重¶天子曰都予懋乃功有
臣若斯宜在左右重念吴氓失賢太守¶詔増公秩詔復
公位以公私吴實¶天子意公之為吏如漢龔黄公嬰其
<pb:KR4d0590_WYG_012-6b>
變民獲治康公之愛民如¶鄭國僑始不忍欺終安其教
公留拊我公勿去我公不我遺我<md:KR4d0590_SBCK_012-4b>¶忍公舎公惠在吴公
勛在石¶天子因公眎此成績¶
　　　海道都漕運萬户府達嚕噶齊托音公紀績頌¶
天下之本在京師京師所仰在海運海運所恃在舟楫
舟楫之¶利所以濟不通然振古以來有天下者未有道
海為渠轉漕東¶南億萬之粟灌注天府以備粢盛祿廩
軍儲之需如今日之盛¶者也葢世祖皇帝宏規大畧所
<pb:KR4d0590_WYG_012-7a>
以為¶聖子神孫萬世無疆之計殆天授之非人力也奈
有司撫字¶&KR0446;方一旦鯨波鼓怒沮我粮道堅舟利楫蒼
茫失措鞠為灰燼于斯¶時也軍國大計茍非得人以濟
之則¶祖宗七八十年振古所未有之利將有臨流浩歎
而已顧何益¶于事哉此海道都漕運萬户府達嚕噶齊
托音公所宜大書特<md:KR4d0590_SBCK_012-5a>¶書屢書不一書者也初海道之失
利也¶聖天子圖新漕政而難其人廷議奏請今樞宻院
斷事官臣晚¶因俶儻善事忠謹絶人讀書知古今達事
<pb:KR4d0590_WYG_012-7b>
變□執法御史府讜¶直不囬天下偉之臣等敢昧死請
以漕事屬托音¶詔曰可時至正十(缺/)年(缺/)　月也先是
每兩漕事竣漕户每以¶隙時備器械舟敝必先期補製
謹風汛也自海道有變粮艘淪¶没者㕘半㑹公下車申
嚴約束且迫漕期衆皆凜凜不知所為¶公乃下令俾買
吴楚商舡往來江湖之愿售者并日兼工益小¶為大且
戒曰事貴神速議多决少兵家所忌此漕事吾以軍法¶
行之敢有不用命者乎兩漕賴之率皆以時達直沽公
<pb:KR4d0590_WYG_012-8a>
行事精¶勇類如此上大悦詔賜上尊酒加之束帛公曰
此特¶事之權耳非經久計也易曰通其變使民不倦今
漕民告病舟<md:KR4d0590_SBCK_012-5b>¶楫不飭危道也變而通之其在斯乎乃移
文平江嘉興湖州松¶江諸路府選民力之勝任者補充
漕户是時鯨波告息新漕之¶民利涉無虞因為之用而
軍國大計所謂萬世無疆者克復舊¶章褒勸之禮視前
有加而公之事集矣公雖任専海道然苟有¶惠生民利
社稷者知無不為去嵗秋吴民阻饑公發漕帑買¶粟以
<pb:KR4d0590_WYG_012-8b>
賑之今年春陽山愚民不逞縱火剽掠鼓行趨郡西門
公¶身先有司從數騎出萬死不顧一生殺獲甚衆居民
安堵省憲¶聞之皆遣使奨賀十五年(缺/)月¶詔拜公為江
浙行中書㕘政事搃制軍民保釐東吴仍督漕運¶事寵
賚優渥昭懋績也漕民因有作而言者曰公糴粟賑民
民¶頌之以詩公殄賊安民民刻之以石公重飭漕政恢
復海道制¶權宜如裴耀卿謀經久如劉晏處身清潔仕
不廢學如韓滉唐<md:KR4d0590_SBCK_012-6a>¶有三人倚為鄼侯皆以漕運致位宰
<pb:KR4d0590_WYG_012-9a>
相公今之鄼侯也三人之¶長公實兼之而頌聲不作非
曠典歟且公居漕臺則功在海運¶位執政則志存藩省
異日登台輔秉樞要則又將以徳加天下¶區區之頌于
公何有哉雖然無言不詶無徳不報詩之善經也¶乃礱
石徴文論著公漕政頌之公字明善世為蒙古部人頌
曰¶
昔秦輓粟漕運乃興一石之利百斛費并漢唐治之陸
運水行¶負擔操舟乗湍跨陵(一/)或穿褒斜或歴底柱或
<pb:KR4d0590_WYG_012-9b>
鑿三門或役¶女媍百險備經萬夫疾首庸錢千計得不
盈鬴(二/)大哉¶皇元天闢漕渠匪陸以阻弗川以紓于廓
靈海括坤之區嘘吸¶百源卑以自居(三/)維¶皇道之濟險
以徳海若駿奔馮夷効力掖我靈䑼賛我文鷁一¶波不
興萬里寧謚(四/)直沽之口析木之精粮艘會同伐鼓&KR1977;
&KR1977;<md:KR4d0590_SBCK_012-6b>¶六軍騰懽萬姓交忻飽我糗粮樂此富殷(五/)大畧𢎞
規善建¶不拔詒謀無疆振古莫越豈揚鯨波百怪竊發
(六/)燔我樓櫓¶梗我粮道出没波濤犯我城堡彼方雷吼
<pb:KR4d0590_WYG_012-10a>
此寧電掃孰乖拊循¶致兹俶擾(七/)既刼以舟又掠以粟
上缺粢盛下虧廪祿軍無¶見粮民食半菽憂貽當宁議
諏秉軸(八/)事有非常得人斯¶濟誰實堪之惟脱因氏昔
居諌垣抗言不諱使督漕政庶展才¶智(九/)君命既加公
責斯厚金符虎節銅章龜鈕秩長萬¶夫位逾列守公辰
在公公退及酉(十/)公行雷動公止山立公¶令一申公事
畢集以兵治漕以權濟急勇輸粮儲往實京邑(十/一)¶帝命
偉之賚錫有加公曰從權經久則邪法貴變通户别等
<pb:KR4d0590_WYG_012-10b>
差¶損上益下裒多就寡(十/二)漕民核實舟楫利完春餽夏
餉風往¶浪旋轉粟如山弗危以顛佽飛在後陽侯在前
(十/三)昔焉助逆<md:KR4d0590_SBCK_012-7a>¶今則効順威徳所加載以明信威徳伊何
不驕不吝明信伊何¶克亷克慎(十/四)¶天子曰嘉事立功成
授以執政升諸外庭拜¶命分曹督餉治兵公文且武公
允且平督我漕務衛我黎民(十/五)¶公今在外保釐吴土邑
有長城民有父母公行居中晉位台輔¶室有棟梁榖有
甘雨(十/六)邑傳輿誦野播民謠或聞郷校或采¶芻蕘謳歌
<pb:KR4d0590_WYG_012-11a>
功徳嘉美賢勞爰勒貞珉永繼風騷¶
　　銘¶
　　　頥菴銘¶
山下有雷其象謂何曰維頥爾二陽四隂中虚外實下
動上止¶天地養物洪纎動植莫之有紀材成輔相聖人
之功亦正而已¶莫不飲食君子節之其生也舒莫不言
語君子慎之其徳不孤<md:KR4d0590_SBCK_012-7b>¶上棟下宇動息節宣式燕以居
在己則祜及物斯漙惟聖之徒¶茍舎其龜又拂厥經征
<pb:KR4d0590_WYG_012-11b>
言滋惑居則觀象動則玩占惟吉是適¶勿朶爾頥寧捫
爾舌貞哉不忒我作銘言敢告執事庶幾無斁¶
　　　貞白室銘(并序/)¶
　昔浙江行中書㕘知政事太原王公以忠貞清白勤
　勞王家¶其嗣季野以世家子入備宿衛未幾以恩授
　成都府判官需次¶于吴即笠澤别業治燕止之室髙
　為尺者九廣加髙之一尺環¶室之内皆飾以楮西北
　南設一榻而以吉貞之精好者為簾子¶其東出入者
<pb:KR4d0590_WYG_012-12a>
　由焉季野夙興冠衣謁家廟禮畢退而休于斯¶圖書
　琴册惟意之所適而雅喜與搢紳章逢者商確今古
　詠歌¶風雅日以為常入其室者如在積雪之中而幽
　懐靜趣殆不¶知有塵世也因顔其扁曰貞白屬其友
　韋羌山人陳基為銘銘<md:KR4d0590_SBCK_012-8a>¶曰
其心貞其室白端厥居匪徒飾不緇磷視其跡勒斯銘
永無¶斁¶
　　　吴興沈仲説得蘇長史舊硯名滄浪池臨海陳
<pb:KR4d0590_WYG_012-12b>
　　　基為之銘¶曰
有蘇滄浪之硯泓乎池方以就矩圎弗規潤為文章炳
其垂惟¶説尚友不詭隨尚寳用旃永弗隳¶
　　　緩軒銘(并序/)¶
　吴郡隠君子沈仲説甫以呐名亝既自為之箴復以¶
　緩名其軒屬余為之銘曰¶
古之君子夙夜孜孜居則三省行則再思下堂而傷足
者數月¶猶有憂色佩韋以自戒者百世而名不衰既恂
<pb:KR4d0590_WYG_012-13a>
恂乎捫舌之訓¶復凛凛乎履氷之規勿行而使手足無
措勿言而使駟馬莫追¶故奔車之上無仲尼覆舟之下
無伯夷我思古人勤謹是飭濟以<md:KR4d0590_SBCK_012-8b>¶和緩剛柔兼克我行
勿趨篤敬以為輿我言勿尤忠信以為樞¶勿亟勿&KR0997;以
適乎中庸之途噫嘻非若人是朂而誰與¶
　　箴¶
　　　潛心閣箴
吴¶郡陸養正扁其亝曰潛心徵言于余因誦所聞為箴
<pb:KR4d0590_WYG_012-13b>
以告¶之曰物無二本人無二心孩提之童絶乎堯舜也
兎罝武夫文¶王莫欺達巷黨人孔子莫逃也飛亷惡來
非不足箕子比干非¶有餘也道之則蒼舒庭堅反是則
檮杌饕餮也君子潜心往行¶前言善乎我師不善我戒
也楊墨學仁義似是而實非柱下言¶道徳紅紫之亂朱
也必出門使民如雍之事斯語㕘前倚衡如¶師之書諸
紳其殆庶幾也¶耶
　　<md:KR4d0590_SBCK_012-9a>¶贊
<pb:KR4d0590_WYG_012-14a>
　　　劉文正公小像贊(并序/)¶
　世祖皇帝有帷幄之臣曰故太保文正劉公間闗金
　季處君子¶之所不得已則毁冠薙髪寄跡竺林柱下
　法中亦有所不惜一¶旦乗風雲之㑹逄見龍之運一
　言稱㫖則不顧萬死一生以野¶服冐危險備顧問亦
　有所不避及大勛已集四海一家坐而論¶道得君子
　之時則建國號定都邑頒章服立朝儀事無巨細以¶
　身任之亦有所不讓葢公之學内聖而外王公之道
<pb:KR4d0590_WYG_012-14b>
　逃禪而歸¶儒其事業則輔主而庇民也祖宗以馬上
　得天下而公首以詩¶書開治道¶國家以百戰定萬方
　而公獨以不殺啟¶上衷中統至元以未開國元老出
　處始終追配古人天下識與¶不識僉曰王佐之才則
　公也雖欲謙退不居得乎自古王霸之<md:KR4d0590_SBCK_012-9b>¶業有君而無
　臣固不可有臣而無君亦不可故非¶世祖之雄畧英
　斷不能以用公非公之博聞應變不足以佐¶世祖噫
　古之所謂窮則獨善其身達則兼善天下非公而誰
<pb:KR4d0590_WYG_012-15a>
　¶與今淮南行中書省照磨曰惟敬者公之裔也以公
　小像示余余¶作而歎曰九原可起吾從之矣乃再拜
　而賛曰¶
心晉道安迹唐李泌道該百氏而通學究天人而秘齊
有夷吾¶則稱伯漢有子房則成帝始逃佛老葢無為而
不為終佐唐¶虞亦正其義不謀其利置之邱壑則赤松
為朋巢由為侣居乎¶廟堂則黄河如帶泰山如礪不知
者求公畫圖之間其知者索¶公形骸之外嗚呼葢未易
<pb:KR4d0590_WYG_012-15b>
以測其際也¶
　　　謝㕘政小像贊¶
觀其容若有憂于斯世也察其心盖有求于千古也其
坐也若思其行也若<md:KR4d0590_SBCK_012-10a>¶有所之受君之赤子而乳哺之其
樂也熈熈其處¶也若黙其出也惟道是適故論于帷幄
也弗忒其見善也如有所¶弗及其好賢也如有所弗立
故施于廊廟也弗以緩而先急紹¶乃烈祖友時卿輔左
文右武以復王土人之望也如百榖之于¶甘雨嗚呼吾
<pb:KR4d0590_WYG_012-16a>
聞跡雖纓于軒冕心不忘于山林若人也斯可以¶齊得
喪而同古今矣乎¶
　　　月上人像贊¶
以上人為天台氏耶則赤手摶空了無所著以上人為
非天台¶氏耶則開口説法無非糟粕當其雨華堂上聼
赤髭大士授記¶則百年老蚌出明珠及白玉峰前為一
切衆生開示則萬古氷¶輪湧寥廓此為伯明月公之相
豈可以世諦語言偷度耶
<pb:KR4d0590_WYG_012-16b>
　　　蘇昌齡小像贊<md:KR4d0590_SBCK_012-10b>¶以方寸之心而包括宇宙以七尺之軀而馳騁古今聳
聲名于¶廟堂之上匿光曜于澗壑之隂舎冀北空羣之
足而弗御棄鄧¶林擎天之幹而弗尋豈伯樂之志而匠
石之心也耶¶
　　雜著¶
　　　原器贈葉徳新照磨¶
天下之器有大小而其為制有程度宫室聲樂衣服舟
<pb:KR4d0590_WYG_012-17a>
車皆器¶也先王之制宫室其用材也必使大者為柱小
者為楔長者為¶榱短者為楶為侏儒而後上棟下宇之
器備至于音樂衣服舟¶車之器亦莫不皆然否則琴瑟
乖張柱楔異施布帛繆用水陸¶倒置以之居則不能蔽
風雨調則不能和音吕服則不能禦寒¶暑乗之則不能
任重以達之天下而器非其器矣先王之制國¶也亦然
人之為人也不一其材而國之用材也不一其能眎其<md:KR4d0590_SBCK_012-11a>¶長短大小旁羅而並蓄之使職其職者各盡其力而責
<pb:KR4d0590_WYG_012-17b>
其成善¶制國者也吾為天下誦斯言久矣鄱陽葉君徳
新束髪讀父兄¶書既長以六藝百家自縁飾從東諸侯
㳺為郡府史籍籍有聲¶流輩間吾素聞其在甌越時佐
郡理官治獄活不當死者數百¶人甌越間人至今稱之
及余以樞宻都事左右司貟外郎待罪¶江浙行省文武
兩府而徳新由漕史辟椽行中書辱同在幕下徳¶新出
則操章程㕘紀律從將相征討不庭雖犯霜露冐矢石
不¶避入則與郎吏百執事進退廟堂鞠躬盡瘁務是是
<pb:KR4d0590_WYG_012-18a>
非非以忠¶所事俛仰六七年如一日未嘗以利害為趨
舎余恒為之語曰¶徳新有用之器也今年將相多其勞
承制擢徳新行中書賔屬¶為照磨余又欣然謂僚友曰
方靣大臣夙興夜寢思欲與四方¶士大夫共天下股肱
之寄猶宫室之于材木音樂之于琴瑟衣<md:KR4d0590_SBCK_012-11b>¶服之于布帛
舟車之于水陸不啻也徳新以其所抱負從容于¶¶規矩
尋尺抑揚輕重之中殆琴瑟之叶和柱楔之中度布帛¶
之適體舟車之服習有素者乎充是以往等而上之葢
<pb:KR4d0590_WYG_012-18b>
無施而¶不可也嗟乎使制國者舉能使大小合度長短
中程任¶其職者各得展其才則士之如徳新者將不可
勝用矣作原器至¶正二十二年六月庚子述¶
　　　諭圃文¶
永嘉余唐卿甫寓于越治圃號菜薖夷白子為著諭圃
文俾執¶事者嵗時申圃政備菜薖氏掌故之一¶菜薖氏
之圃在越桐桂里嵗仲春土膏脈起將有事焉先期具¶
畚&KR1257;羞酒肴明日盛服謁后土氏東向立召圃之老者
<pb:KR4d0590_WYG_012-19a>
拊茠具¶告之曰嗚呼若知菜之為用乎先王為耒耜教
樹藝五榖立<md:KR4d0590_SBCK_012-12a>¶蔬寔並稱焉太史公書稱千畝薑韮其人
等封君龔遂令民種¶䓤本五十韮薤畦各一宋宇種菜
品三十閔仲叔飰反無菜仲¶叔固誠貞士哉大圃與農
功角故嵗無榖曰饑無菜曰饉甚矣¶水旱蟲厲凡以賊
吾圃弗可以弗戒又曰若屬任吾圃習圃¶事勿恣捕兎
敗吾瓜勿私利盗錢耗吾薑勿縱逸馬踐吾葵勿¶茍媚
馬齒苦苣辱吾嘉蔬俾芹可以獻吾君菜可以享吾師
<pb:KR4d0590_WYG_012-19b>
韮¶可以餉吾賔蘋蘩可以徼福于我鬼神吾用有常度
若亦永與¶有利又曰吾貴弗逮龔葛氏敢忘此味富弗
擬封君曷敢慢此¶韮貧弗讓仲叔氏之徒曷敢廢斯圃
然有圃貴有政無政則捕¶兎勿禁暴于水逸馬弗閑烈
于旱盗竊弗戢酷于蟲厲馬齒之¶害弗勝茂草嵗且告
饉而圃已墟矣嗚呼禍福若是其昭昭也¶吾申用顯告
若尚慎聼毋忽往率乃屬力圃事用底有秋其毋<md:KR4d0590_SBCK_012-12b>¶斁
　　　諭童文有序
<pb:KR4d0590_WYG_012-20a>
　陳子之居有劣犬日走雞羣冲冐馳突狡焉自肆雞
　不勝其横¶則蒼黄鼓翼錯愕號呌若求哀于人陳子
　閔焉命童設閑以¶衛之童或懈則其横愈甚乃為文
　諭童俾毋忽以貽雞害其辭¶曰
后皇育物莫靈者人惟人配天莫貴者仁人必有家家¶
必有畜彼畜焉依𨽻于僮僕惟犬司夜厥警有常惟雞
司晨厥¶聲孔臧晝夜是需有如水火所貴相生不取相
禍昔人有犬乳¶而求食雞哺其兒以朝以夕今我有雞
<pb:KR4d0590_WYG_012-20b>
三五為曹恃僮為命載¶啄載遨僮食主祿當從主役相
此犬雞惟僮是職犬夜而嘷人¶誰爾憎雞旦而鳴人誰
弗興雞或失旦其責斯厚犬而失盗其¶罪孰宥今雞有
時人焉是賴犬而暴之僮可勿戒惟犬與雞固¶皆人畜
飲不同牢食不共粟昔能哺兒今乃相賊豈余匪徳抑<md:KR4d0590_SBCK_012-13a>¶僮罔飭僮而弗恭雞犬乃攻攻而弗禁咎則由僮僮職
不修雞¶失其所主不督僮怨將誰處爾雞與犬于僮何
有一安于栖一¶謹于竇我非私雞僮勿縱犬以是示諭
<pb:KR4d0590_WYG_012-21a>
僮敢不勉¶
　　　説舟贈謝從義¶
吴興謝侯守杭之三年擢賛¶太尉府為諮議㕘軍其赴
吴也臨海陳公合同僚若干人取杭湖¶山之瓌麗與前
代名蹤勝跡之可賦者分韵迭詠餞侯于舟因¶拊舵而
告之曰侯亦知舟之為用乎夫舟所以涉川而濟險者¶
也其所任亦重矣然必有所需而後可以致其用焉舟
之所需¶其類不一而曰楫曰檣曰帆皆有職于舟者也
<pb:KR4d0590_WYG_012-21b>
舉是數者各職¶其職矣然而不聼命于舵則進而或却
行而或掣未見其能濟¶也夫舵者固舟之司命乎天下
之泛海者必由江河彼瞿唐灔<md:KR4d0590_SBCK_012-13b>¶澦龍門砥柱其尤險者
也雖有堅舟利楫而所需或勿備即備¶矣而操之或不
得其要則亦不敢以言濟其或倖而濟焉非舟¶之福也
夫川有逺近而舟則有小有大舟之大者其任重川之¶
逺者其人能彼吴越之人相救如左右手者操之得其
要也舟¶中之人皆敵國也不得其要而操之或移左置
<pb:KR4d0590_WYG_012-22a>
右又或不能無¶偏重也葢操舟固難而無偏重為尤難
非惟古為然也今則¶猶然也謝侯文武忠孝為¶國股肱
既以身先舟人鼓枻于吴興停橈于檇李矣及弭櫂于¶
錢塘夷猶于藩臬播循良以為風泳豈弟以為波而淪
胥于溝¶壑者莫不得侯而後濟而侯則未始有難色也
今也轍師帥之¶任操帷幄之樞又將身先舟人握江河
司命之舵運吴越左右¶之手救中流遇風之人以涉于
海舉焉而措之宜葢無難者矣<md:KR4d0590_SBCK_012-14a>¶夫任重而不偏則致逺
<pb:KR4d0590_WYG_012-22b>
也不泥雖或龍門在前瞿唐在後然能¶緩以將之翕而
張之重以持之險而夷之未必非舟福也凡分¶韻賦詩
以壮侯之行者皆同舟之人期必濟于侯者也侯尚無¶
以不難為難也哉至正二十一年二月丁酉郡東門舟
中書¶
　　　丁彦明字説¶
淮南丁公彦明問其字之義于余余為之説曰君名鑑
鑑所以¶辨妍&KR0896;也人情莫不喜妍而惡&KR0896;彼鄒忌之美
<pb:KR4d0590_WYG_012-23a>
不及徐公亦逺¶矣然内而妻妾外而賔客或私焉或畏
焉或有求焉卒莫敢為¶直言者及窺鑑而視則其不及
也瞭焉夫鑑初何容其心哉亦¶無私無畏無所求而已
前志有之以銅為鑑可正衣冠以古為¶鑑可知隆替以
人為鑑可明得失彼鄒忌之鑑何鑑也曰人鑑¶也何以
知之葢事之有是非人之有善惡猶貌之有妍&KR0896;也彼<md:KR4d0590_SBCK_012-14b>¶辨妍&KR0896;者必以鑑猶察是非擇善惡者必以理理者天
之所以¶予人人之所以為鑑也明者無所容心于是是
<pb:KR4d0590_WYG_012-23b>
非非善善惡惡¶之天也向使鄒忌朝服而衣冠縁飾以
自矜興焉而不窺鑑寢¶焉而不自思則忌也將終身以
美驕天下而齊之君臣未可知¶也及一旦窺鑑而妻妾
賔客舉不足以蔽其天而齊國因庻幾¶矣燕趙韓魏聞
之于是相率朝齊而六國之臣皆自以其明不¶如忌忌
之鑑夫豈異于人哉亦不蔽其天而已丁君束髪從¶戎
授之將相自起家列挍服勞王官而未嘗以材武器能
自表暴¶其鑑之得于天者厚矣盍亦觀于内外疎戚亦
<pb:KR4d0590_WYG_012-24a>
有私己畏己有¶求于己者乎反而窺之亦無所容心于
其天者乎古之君子或¶佩弦或佩韋或銘諸器物皆所
以去其蔽于人而充其得于天¶者也今也奉以周旋不
假諸物而是是非非善善惡惡之天不<md:KR4d0590_SBCK_012-15a>¶過因其名字而
充之不益親且切乎揚子雲有言歸驥之馬亦¶驥之乗
也希顔之人亦顔之徒也彦明其尚希哉至正二十一¶
年五月甲子書¶
　　　鶴瓢説
<pb:KR4d0590_WYG_012-24b>
瓢與鶴非同類也而鶴之稱烏乎始始乎形之肖爾瓢
之種瓠¶也而瓢之制烏乎始始乎始用瓢者爾均之為
瓢也然使其種¶大而實五石祗見其瓠落無所容未必
其能用也惟其小也而¶又肖夫鶴葢小者人之所易習
鶴者人之所同愛以易習肖同¶愛噫嘻吾知其弗棄矣
吴門李士明得鶴瓢于青城山道士道¶士以瓢自隨初
不意其予士明士明之未始與道士接亦不意¶其得是
瓢瓢乎果孰生爾孰肖爾而取予亦孰主張爾乎吾聞
<pb:KR4d0590_WYG_012-25a>
昔有辭天下而受瓢者夫以天下易一瓢其所取亦亷
矣然亦<md:KR4d0590_SBCK_012-15b>¶不以有瓢為樂而卒棄之今士明之得是瓢既
服用之又圖其¶狀詠歌之不少置若將終其身樂有是
瓢者士明之于瓢誠厚矣¶雖然藏舟于壑夜半有力者
負之而去士明之弗棄瓢士明之責¶也士明亦知自盡
其責而已而其責有弗在士明者亦不暇¶為瓢計也¶
　
　
<pb:KR4d0590_WYG_012-25b>
　
　
　
　
　
　
　
　夷白齋稿巻十二¶
<md:KR4d0590_SBCK_013-1a>¶
<pb:KR4d0590_WYG_013-1a>
欽定四庫全書
　夷白齋稿巻十三¶
　　　　　　　　　　　　　元　陳基　撰
