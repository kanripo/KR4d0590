# -*- mode: mandoku-view; -*-
#+TITLE: 夷白齋藁
#+DATE: 2015-09-12 01:27:49.320662
#+PROPERTY: ID KR4d0590
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB12n0745-012夷白齋藁-卷之十二.
<pb:KR4d0590_SBCK_012-1a>¶
夷白齋藁卷之十二¶
　　　　　　　　　　　　　臨海　陳　基　著¶
　　　　　　　　　　　　　金華戴　良　編¶
　　頌¶
　　　平江路達魯花赤西夏六十公紀績碑頌¶
今天子御極之十有七年為至正六年　詔公卿輔弼之臣若¶
曰朕&KR0005;以天下之治責成守令尓尚各舉&KR0001;知以稱朕意扵是¶
皆拜手稽首曰&KR0273;甚臣䓁不佞敢不慎擇其人以無負¶
聖天子嘉恵元元之意乎既退咸以四方萬&KR0038;至扵荒外守圡¶
之臣莫不各以其職宣布　上㤙時莭貢水土百物以供郊廟¶
社稷神眀之祀而平江為郡控帶䠂越&KR0001;部四州二縣地方千¶
里海陸之産饒於古　&KR0038;家&KR0001;恃以為奉祀根夲&KR0001;繫實異他¶
<pb:KR4d0590_SBCK_012-1b>¶
壤職師帥任保&KR0117;扵此者&KR0057;難其選居乆之有以西夏六十公¶
子約之賢爲言者宰相曰是故同知濠州有徳扵民者乎此長¶
者可以復眀詔矣即奏爲平江路達魯花赤時至正九年也公¶
方持江西部使者莭命下即由豫章趣吳郡長民者方臨人以¶
嚴而刀筆吏規規守文不知大体公因憮然歎曰此風其可長¶
乎不戢&KR0005;敗吾政乃以旦日謁先聖先師飭學官増弟子貟禮¶
聘名師用月書季考之法程試之&KR0145;其中式者&KR0024;郡曺吏尋飾¶
學宫墻廣倉&KR0067;以儲廪粟買學宫南廢囿作靈星門以正廟貌¶
公餘政&KR0169;&KR0186;呼吏属鴈行立&KR0025;容爲言脩身理人之術出入&KR0052;¶
史上下古今亹亹不倦日以爲常郡諸生化之争自激卬以眀¶
&KR0052;&KR0145;進士髙第者至是彬彬焉公方務與民興利除害㑹有¶
詔罷長生牛水深圍長蕩之属省憲遣官與公循行其地而崑¶
<pb:KR4d0590_SBCK_012-2a>¶
山嘉㝎瀕海事故之由病民者為尤甚公囙自念使民安其田¶
里而無愁歎之聲者二千石之事也今¶
聖天子下寛大之詔茍不以斯時悉除民&KR0001;疾苦後悔&KR0005;焉及¶
囙䟽其害力請而免之吳介居東南道路之&KR0843;喉有田者常賦¶
之外又以餘苗供郡城與吳江平望水陸驛傳勞来之需公曰¶
此非政之善者也乃以&KR0010;餘官糧變錢為子毋月耴其贏以次¶
責郡曺吏主其費&KR0197;曰祇待民大稱便海運梗於盗行省諉公¶
按兵崐山之劉家港公身先士卒&KR1229;力海事春夏兩&KR1193;皆以時¶
逹亰師淮石冦&KR0060;彂攻䧟江東西郡縣浙右騷動省憲&KR0450;吴郡¶
募民大興築城之役周餘四十里費且鉅萬然皆不仰之官属¶
方盛暑公不忍其重困語及輒泣下且時身出入版築間勞苦¶
之海盗復犯崐山公募民為兵選官吏之家居者分守郡城時¶
<pb:KR4d0590_SBCK_012-2b>¶
門之啓閉以備非常&KR0004;冦之入杭也行省徴冨民引兵入援公¶
曰蘇杭唇齒不應禍且及應之則民不堪命囙彂&KR0001;募義兵五¶
百人赴之未㡬冦䧟常&KR0071;入湖烽燧漲空鉦鼓四起羽書告急¶
者相望資糧兵械什器之求絡驛道路人心恟恟公晝則関決¶
趣辨供億紛紜夜則申嚴約束以死自&KR0654;民頼以無&KR0178;居乆之¶
朝廷除行省臣不逺數千里率䝉古軍備禦吴郡巳而省臣調¶
他省江浙行中書囙&KR0702;公兼制軍事公鞠躬夙夜與士卒同勞¶
苦然不動聲色而賞罰&KR0197;令視前十倍居民安業逺近稱之使¶
者間奉¶
詔募民輸粟佐江西軍視多寡&KR0024;官有差列郡承風應募比至¶
呉公懇懇爲使者言吳民困扵和糴百需米價踴貴斗至錢若¶
干緡小民艱食無頼方彂官倉振糶之實無以應募使者感公¶
<pb:KR4d0590_SBCK_012-3a>¶
言遂以&KR0001;餘告身還　朝廷時論偉之先是搉酤官止&KR0053;其¶
稅後公&KR0059;讌賀更耴酒酤户吏徒並縁乗&KR0169;甚者至破民之産¶
公議立罷之征止常稅而已公學醇識正性尚寛和聴政決獄¶
務夲&KR0052;義而叅之以章程秉志忠貞&KR0531;身㢘恕而&KR0005;之以勤敏¶
起家諸生官至二千石而退然身若不勝衣始公之下車也士¶
仰其徳乆之吏服其&KR0014;其&KR0014;終也民安其業宰相奏公治行最¶
東南　詔嘉之特命増公秩復公位三年吴人室家相慶曰¶
聖天子以公保艾我百妵三載告終引例當代復¶
詔以公&KR0059;我使吾入有父毋出有司命俯仰六載夷險一莭晏¶
然不與隣郡之民俱冐矢石殞鋒鏑膏血塗野草者¶
聖天子之賜也盍刻石載徳以昭示無極且公旦暮入叅廟廊¶
進陞䑓閣勲随位崇爵與徳稱其大書特書屢書不一書者太¶
<pb:KR4d0590_SBCK_012-3b>¶
史氏之聀也乃具状授余俾論著公治吴善政&KR0531;而頌之以無¶
忘¶
聖天子之賜公以成均上舎生&KR0474;&KR0260;授濠州同知調南平浦城¶
二縣長轉南陽府同知冨寜庫提舉尋改同知都&KR0519;運事由歸¶
徳知府拜&KR0101;察御史又江西廉訪副使除今職云頌曰¶
明明天子子恵兆民孰宣　上恩曰在守臣芒芒彊理廣禹舊¶
蹟孰先農人布時&KR0112;稷濟濟在廷奉¶
詔拜手慎肅乃僚&KR0342;求逺&KR0145;九州立牧施及八荒各聀方物時¶
莭来王睠兹吳㑹東南奥區厥土塗泥化為上&KR0254;豈伊人㓛勝¶
扵地力諄諄　徳音斯民之則孰&KR0005;　明命往綏兹土&KR0573;其嬰¶
孩授之父母宰相薦公¶
天子曰冝彼誠長者朕用勿疑始而吳政逞以刑罰始而吳吏¶
<pb:KR4d0590_SBCK_012-4a>¶
拘以文法公寛理之訓之&KR0052;義大者賔興小者試吏詵詵多士¶
更化翕然飾其儒宫以表化源公教既施民瘼斯究田疇淪胥¶
驛犒何有公承　寛詔上䟽貸租使者勞来責之吏胥海冦¶
梗&KR0519;公威却之船粟億萬往實亰師蠢尓妖冦蜂起蟻聚蔓㳂¶
江南屠州䧟府公城郡載髙其雉公厲郡兵載&KR0108;其士吳城匪¶
城公仁可慿吳兵匪兵公義可乗公哺我飢公拯我溺去其蟊¶
賊滋我稼穡羽撽交馳以急告公徴求調彂斯萬不同公曰䘏¶
㢤此皆王事敢不鞠躬夙興夜寐有卓治行上逹九重¶
天子曰都子懋乃功有臣若斯冝在左右重憂吳人失賢太守¶
詔増公秩　詔復公位以公&KR0059;吳實¶
天子意公之為吏如漢龔黄公嬰其變彼&KR0244;治康公之愛民如¶
鄭&KR0038;僑始不忍欺終安其教公㽞拊我公勿去我公不我遺我¶
<pb:KR4d0590_SBCK_012-4b>¶
忍公舎公恵在人公勲在石¶
天子用公眎此成績¶
　　　海道都&KR1193;運萬户府達魯花赤脫囙公紀績頌¶
天下之本在亰師亰師&KR0001;仰在海運海運&KR0001;恃在舟楫舟楫之¶
利&KR0001;以濟不通然振古以来有天下者未有道海為渠轉&KR0519;東¶
南億萬之粟灌注天府以備粢盛禄禀軍旅之儲如今日之盛¶
者也盖世祖皇帝閎規大略&KR0001;以為¶
聖子神孫萬世無&KR0416;之計殆天授之非人力也一旦有司撫字¶
乖方鯨波鼓怒&KR0670;我糧道堅舟利楫蒼黄失錯鞠為&KR0069;燼扵斯¶
時也軍&KR0038;大計茍非得人以濟之則¶
祖宗七八十年振古&KR0001;未有之利&KR0005;有臨流浩歎而巳頋何益¶
扵事㢤此海道都&KR0519;運萬户府達魯花赤脫囙公&KR0001;冝大書特¶
<pb:KR4d0590_SBCK_012-5a>¶
書屢書不一書者也&KR0004;海道之失利也¶
聖天子圖新&KR0519;政而難其人廷議奏曰今樞宻院㫁事官臣脫¶
囙俶儻喜事忠謹&KR0376;人讀書知古今達事變&KR0494;執法御史府讜¶
論不囬天下偉之臣䓁敢昧死請以&KR0519;事属脫囙¶
詔曰可時至正十二年三月也先是每兩&KR1193;事竣&KR1193;民率以¶
&KR1193;&KR0169;備器械舟弊必先期&KR0024;製謹風信也自海道有變糧艘䧟¶
沒者叅半㑹公下車申嚴約束且迫&KR1193;期衆皆廪廪不知&KR0001;為¶
公乃下令俾買吳䠂商船往来江湖之&KR0133;售者并日兼工益小¶
為大且戒曰事貴神速慮多決少兵家&KR0001;忌此&KR0519;事吾以軍法¶
治之敢有不用命者乎兩&KR1193;頼之&KR0816;皆以時達直沽公用事精¶
勇&KR0124;如此　上大恱　詔賜上尊酒副之束帛公曰此特¶
事之權爾非&KR0052;乆利也易曰通其變使民不倦今&KR0519;民告病舟¶
<pb:KR4d0590_SBCK_012-5b>¶
楫不飭危道也變而通之其在斯乎乃移文平江嘉興湖州松¶
江諸路府選民力之勝任者&KR0024;充&KR0519;户是時鯨波告息新&KR0519;之¶
民利渉無虞囙為之用而軍&KR0038;大計&KR0001;謂萬世無&KR0416;者克復舊¶
常褒勸之禮視前有加而公之事集矣公雖任專海道然茍以¶
恵生民利　社稷者知無不為去&KR0010;秋吳民阻飢公彂漕帑糴¶
粟以振之今年春陽山愚民&KR0060;彂縦火剽掠鼔行趋郡西門公¶
身先有司&KR0025;數&KR0016;出萬死不頋一生殺&KR0023;甚衆居民按堵省憲¶
聞之皆遣使来賀十五年八月¶
詔拜公為江浙行中書叅政事捴制軍民保&KR0117;東吳仍&KR0450;&KR0519;運¶
事寵賚優渥昭懋績也&KR0519;民囙有作而言者曰公糴粟振民民¶
誦之以詩公殄賊安民民&KR0531;之以石公重興&KR0519;政恢復海道制¶
權冝如裴耀卿謀&KR0052;乆如劉晏䖏身清潔仕不廢學如韓滉唐¶
<pb:KR4d0590_SBCK_012-6a>¶
有三人&KR0029;為鄼侯皆以&KR1193;運致位宰相公今之鄼侯也三人之¶
長公實兼之而頌聲不作非曠典歟且公居&KR1193;䑓則功在海運¶
位執政則志存藩省異日登台輔秉機要則又&KR0005;以徳加天下¶
區區之頌扵公何有㢤雖然無言不詶無徳不報詩之善&KR0052;也¶
乃礱徴文論著公&KR1193;政頌之公字眀善世為&KR0041;古　部人頌曰¶
昔秦輓粟&KR0519;運乃興一石之利百斛費并漢唐治之陸運水行¶
&KR0018;檐操舟乗湍跨&KR0092;(其一)&KR0137;穿襃斜&KR0137;歴底柱&KR0137;鑿三門&KR0137;役¶
女婦百險備更萬夫疾首庸錢千計得不盈鬴(其二)大㢤¶
皇元天闢&KR0519;渠匪陸以阻弗川以紆扵廓靈海括坤之區嘘噏¶
百源卑以自居(其三)維¶
皇道之濟險以徳海若駿奔馮夷&KR1229;力掖我靈䑼賛我文鷁一¶
波不興萬里斯息(其四)直沽之口析木之津糧艘㑹同伐鼓&KR1977;&KR1977;¶
<pb:KR4d0590_SBCK_012-6b>¶
六軍騰驩萬妵交欣飽我糗粻樂此冨殷(其五)大略宏規善建¶
不㧞詒謀無&KR0416;振古莫越孰&KR0045;鯨波百怪並彂(其六)燔我樓櫓¶
梗我糧道出沒濤風犯我城堡彼方雷咆此寜電掃孰乖拊循¶
致此俶擾(其七)既劫之舟又&KR1987;之粟上&KR0453;粢盛下&KR0220;禀禄軍無¶
見糧民食半菽憂貽　當宁議諏秉軸(其八)事有非常得人斯¶
濟孰實堪之惟脫囙氏昔居諌垣&KR0936;言不諱使長&KR0519;䑓庶展才¶
智(其九)君命既加公責斯厚金符虎莭銀章&KR0027;紐秩長萬¶
夫&KR0020;崇列守公辰在公公退及酉(其十)公行雷動公止山立公¶
令一申公事畢集以兵治&KR1193;以權濟急勇輸軍儲注實亰邑(其十一)¶
帝命偉之寵&KR0236;有加公曰斯權&KR0052;乆則&KR0316;法貴變通户别䓁荖¶
損上益下斥寡&KR0556;多其(十二)&KR1193;民核實舟楫利完春餽夏餉風往¶
浪旋轉粟如山弗危以顛佽飛在後陽侯在前(其十三)昔焉効&KR0647;¶
<pb:KR4d0590_SBCK_012-7a>¶
今則&KR0135;順威徳&KR0001;加載以眀信威徳伊何不驕不吝眀信伊何¶
克㢘克慎(其十四)¶
天子曰嘉事立㓛成授以執政&KR0361;諸外廷拜¶
命分曺&KR0450;餉治兵公文且武公&KR0098;且平率我&KR0519;事衛我蒼生(其十五)¶
公今在外保&KR0117;吳土邑有長城民有父母公行居中進位台輔¶
室有棟梁榖有甘雨(其十六)邑&KR0019;輿誦野播民謡&KR0137;聞郷校&KR0137;采¶
芻蕘謳謌㓛徳喜歎賢勞爰勒貞珉永&KR0071;風騷(其十七)¶
　　銘¶
　　　頥菴銘¶
山下有雷其象謂何曰維頥爾二陽四隂中虚外實下動上止¶
天地飬物洪纎動植莫之有紀財成輔相聖人之㓛亦正而巳¶
莫不飲食君子莭之其生也舒莫不言語君子慎之其徳不&KR0012;¶
<pb:KR4d0590_SBCK_012-7b>¶
上棟下宇動息莭宣式燕以居在已則&KR0073;及物斯&KR0270;惟聖之徒¶
茍舎其亀又拂厥&KR0052;征言滋惑居則觀象動則玩占惟&KR0123;是&KR0244;¶
勿朶爾頥寜捫尓舌貞㢤不忒我作銘詩敢告執事庶㡬無斁¶
　　　貞白室銘(并序)¶
昔江浙行中書叅知政事太原王公以忠貞清白勤勞　王家¶
其嗣季野用世家子入備宿衛未㡬以㤙授成都府判官需次¶
扵吳即笠澤别業治燕止之室髙為尺者九廣加髙之一尺環¶
室之内皆飾以楮西北南設小榻而以吉貝之精好者為簾扵¶
其東出入者由焉季野夙興冠衣謁家廟禮畢趣退而休扵斯¶
圖書琴筞惟意之&KR0001;&KR0244;而雅喜與搢紳章甫者商確今古詠謌¶
風雅曰以為常入其室者如在在積雪之中而幽懐静趣殆不¶
知有塵世也囙題其顔曰貞白属其友韋&KR0423;山人陳基為銘銘¶
<pb:KR4d0590_SBCK_012-8a>¶
曰其心貞其室白端厥居匪徒飾不緇磷視其跡勒斯銘永無¶
斁¶
　　　吳興沈仲&KR0003;得蘇長史舊硯名滄浪池臨海陳基爲之銘¶
有蘇滄浪之硯泓乎池方以&KR0556;矩圎弗規潤爲文章炳其垂惟¶
&KR0003;尚友不詭随尚寳用旃永弗&KR0549;¶
　　　緩軒銘(并序)¶
　　　　吳郡隐君子沈仲說甫以訥名齋既自爲之箴復以¶
　　　　緩名其軒属余爲之銘曰¶
古之君子夙夜孜孜居則三省行則&KR0298;思下堂而傷&KR0085;者數月¶
猶有憂色佩韋以自戒者百世而名不衰既恂恂乎捫舌之誨¶
復懔懔乎&KR0130;冰之規勿行而使手&KR0085;無措勿言而使駟馬莫&KR0503;¶
故奔車之上無仲尼覆舟之下無伯夷我思古人勤謹是飭濟以¶
<pb:KR4d0590_SBCK_012-8b>¶
和緩剛柔兼克我行勿趋篤敬以為輿我言勿尤執禮以為樞¶
勿亟勿徐以道乎中庸之塗嗚呼非若人是朂而誰與¶
　　　箴¶
　　　　潜心閣箴(并序)¶
吳郡陸飬正扁其齋閣曰潜心徴言扵余囙誦&KR0001;聞為箴以告¶
之曰物無二夲人無二心孩提之童純乎堯舜也兎&KR0431;武夫文¶
王莫欺逹巷黨人孔子莫違也飛㢘&KR0086;来非不&KR0085;箕子比干非¶
有餘也道之則蒼舒庭堅反是則檮杌饕餮也君子潜心注行¶
前言善乎吾師不善吾戒也楊墨學仁義似是而實非老子言¶
道徳紅&KR0181;之亂朱也必出門使民如雍之事斯語參前&KR0029;衡如¶
師之書諸紳嗚呼敬之其殆庶㡬也¶
　　賛¶
<pb:KR4d0590_SBCK_012-9a>¶
　　　劉文正公小像賛(并序)¶
丗祖皇帝有帷幄之臣曰故太保劉文正公間關金季䖏君子¶
之&KR0001;不得已則裂冠薙髪寄跡浮圖老子法中亦有&KR0001;不頋一¶
旦乗風雲之㑹&KR0476;興王之運一言&KR0091;旨則不頋萬死一生以野¶
服冐艱險備頋問亦有&KR0001;不避及大勲已集四海一家坐而論¶
道得君子之時則建國&KR0197;㝎都邑頌章服立朝儀事無鉅細以¶
身任之亦有&KR0001;不譲盖公之學内聖而外王公之道&KR0969;佛而歸¶
儒其事業則尊主而芘民也祖宗以馬上得天下而公首以詩¶
書基治道¶
&KR0038;家以百戰㝎萬方而公獨以不殺啔¶
上&KR0168;中綂至元以来開&KR0038;元老出䖏始終&KR0503;配古人天下識與¶
不識皆曰王佐之材則公也雖欲謙退不居可乎自古王伯之¶
<pb:KR4d0590_SBCK_012-9b>¶
業有君而無臣固不可有臣而無君亦不可故非¶
世祖之雄畧英断不䏻以用公非公之應變&KR0054;聞不&KR0085;以佐¶
世祖噫古之&KR0001;謂窮則獨善其身逹則兼善天下非公而誰歟¶
今淮南行中書省照磨曰惟敬者公之裔也以公小像示余余¶
作而歎曰九原可作吾&KR0025;之矣乃載拜而賛曰¶
心晋道安迹唐李泌道該百氏而通學䆒天人而祕齊有夷吾¶
則&KR0091;伯漢有子房則成帝始&KR0969;佛老盖無為而無不為終佐唐¶
虞亦正其義不謀其利置之丘&KR1087;則赤松為朋巢由為徒居乎¶
廟堂則黄河如帶泰山如礪不知者求公圖&KR0030;之間其知者索¶
我形骸之外嗚呼盖未易以測其際也¶
　　　謝叅政小像賛¶
觀其容豈有憂扵斯世也察其心盖有求扵千載也其行也若¶
<pb:KR4d0590_SBCK_012-10a>¶
思其㳺也若有&KR0001;之受君之赤子而乳哺之其樂也熈熈其䖏¶
若黙其出也惟道是&KR0244;故論扵帷幄也弗忒其見善也如有&KR0001;¶
弗及其好賢也如有&KR0001;弗立故施扵廊廟也弗以緩而先急紹¶
乃烈祖友時卿輔左文右武以復王土人之望也如百榖之扵¶
甘雨嗚呼吾聞跡雖纓扵軒冕心不忘扵山林若人也斯可與¶
齊得䘮而同古今矣乎¶
　　　月上人&KR0030;像賛¶
以上人為天台氏耶則赤手&KR0366;空了無&KR0001;著以上人為非天台¶
氏耶則開口&KR0003;教無非糟粕當其雨華堂上聴赤髭大士授記¶
則百年老蜯出眀珠及白玉峯頭為一切衆生&KR0003;法則萬古冰¶
輪湧&KR0705;廓此為伯眀月公之相豈可以世諦語言隃度耶¶
　　　蘇昌齡小像賛¶
<pb:KR4d0590_SBCK_012-10b>¶
以方寸之心而苞括宇宙以七尺之軀而馳騁古今聳聱名扵¶
廟朝之上匿光耀扵西澗之潯舎兾北空群之&KR0085;而弗御棄鄧¶
林擎天之&KR0428;而弗尋豈伯樂之志而匠石之心也耶¶
　　雜著¶
　　　原器贈葉照磨徳新¶
天下之器有大小而其為制有程度宫室聱樂衣服舟車皆器¶
也先王之制宫室其用材也必使大者為柱小者為楔長者為¶
榱短者為楶為侏儒而後上棟下宇之器備至扵聱樂衣服舟¶
車之器亦莫不皆然否則琴瑟乖張柱楔異施布帛&KR1230;用水陸¶
易置以之居則不&KR0014;除風雨調則不䏻和音吕服則不䏻禦寒¶
暑乗之則不䏻任重以逹諸天下而器非其器矣先王之制&KR0038;¶
也亦然人之為人也不一其材而&KR0038;之用材也不一其&KR0014;視其¶
<pb:KR4d0590_SBCK_012-11a>¶
長短大小旁羅而並蓄之使職其職者各盡其力而責其成善¶
制&KR0038;者也吾為天下誦斯言乆矣鄱陽葉君徳新結&KR0288;讀父兄¶
書既長以六藝百家自縁飾&KR0025;東諸侯㳺為郡府史藉藉有聲¶
流軰間吾嘗聞其在甌越時佐郡理官治獄活不當死者數百¶
人甌越間人至今稱之及余以樞宻都事左右司貟外&KR0048;待罪¶
江浙行文武兩府而徳新由&KR0519;史辟&KR0122;行中書辱同在幕下徳¶
新出則操章程叅紀律&KR0025;&KR0005;相征討不廷雖犯霜露冐矢石不¶
避入則與&KR0048;吏百執事進退廟堂鞠躬盡疩務是是非非以忠¶
&KR0001;事俯仰六七年如一日未甞以利害為趋舎余甞為之語曰¶
徳新有用之器也今年&KR0005;相多其勞承制擢徳新行中書賔属¶
為照磨余又欣然謂僚友曰方面大臣夙興夜寢思欲與四方¶
士大夫共天下股肱之寄猶宫室之扵材木聱樂之扵琴瑟衣¶
<pb:KR4d0590_SBCK_012-11b>¶
服之扵布帛舟車之扵水陸不啻也徳新以其&KR0001;&KR0573;&KR0018;従容扵¶
其規矩尋尺抑&KR0045;&KR0127;重之中殆琴瑟之&KR0244;耳柱楔之中度布帛¶
之便躰舟車之服習有素者乎充是以往䓁而上之盖無施而¶
不可也嗟乎使天下之制&KR0038;者舉&KR0014;使大小&KR0244;度長短中程職¶
其職者各得盡其&KR0014;則士之如徳新者不可勝用矣作原器至¶
正二十二年六月庚子臨海陳基&KR0274;¶
　　　諭圃文¶
永嘉余唐卿父寓扵越治圃號菜薖夷白子為著諭圃文俾執¶
事者&KR0010;時申圃政備菜薖氏掌故之一¶
菜薖氏之圃在越桐桂里&KR0010;仲春土膏脉起&KR0005;有事焉先期具¶
畚鍤羞酒事明日盛服謁后土氏東嚮立召圃之老者拊茠具¶
告之若曰嗚呼若知菜之為用乎先王為耒耜教樹藝五榖五¶
<pb:KR4d0590_SBCK_012-12a>¶
&KR0188;實並殖焉太史公書&KR0091;千畒薑韭其人䓁封君龔遂令民種¶
䓗夲五十韭薤畦各一宋宇種菜品三十閔仲&KR0361;飯友無菜仲¶
&KR0361;固誠貞士㢤夫圃與農㓛角故&KR0010;無榖曰飢無菜曰饉甚矣¶
水旱蟲厲凡以賊吾圃者弗可以弗戒又曰若属老吾圃習圃¶
事勿恣捕兎敗吾&KR0050;勿私利盗錢耗吾薑勿縦逸馬踐吾葵勿¶
茍媚馬齒苦苣辱吾嘉&KR0188;俾芹可以獻吾君菜可以享吾師韭¶
可以餉吾賔蘋蘩可以&KR1522;福扵我&KR0294;神吾用有常慶若亦永與¶
有利又曰吾貴弗逮龔葛氏敢忘此味冨弗擬封君&KR0154;敢慢此¶
色貧弗譲仲&KR0361;氏之徒&KR0154;敢少斯圃然有圃貴有政無政則捕¶
兎弗禁&KR0064;扵水逸馬弗虞烈扵旱盗&KR0060;弗戢酷扵蟲癘馬齒之¶
害弗勝茂草&KR0010;不告饉而圃巳墟矣嗚呼禍福若是其昭昭也¶
吾申用&KR0139;告若尚慎聴毋忽往率乃属力圃事用底有秋以無¶
<pb:KR4d0590_SBCK_012-12b>¶
　　　諭童文(有序)¶
陳子之居有畜犬日走雞群衝冐馳突縦横自肆鷄不勝其横¶
則蒼黄鼓翼錯愕呌&KR0197;若求哀扵人者陳子閔焉命童設閑以¶
衛之僮&KR0137;&KR0520;則其横愈甚乃為文諭僮俾母忽以貽雞害其辞¶
曰　后皇育物莫靈者人惟人配天莫貴者仁人必有家家¶
必有畜彼畜焉依&KR0032;扵僮㒒惟犬司夜厥警有常惟鷄司晨厥¶
聲孔臧晝夜是需有如水火&KR0001;貴相生不&KR0145;相旤昔人有犬乳¶
而求食雞哺其児以朝以夕今我有雞三五為曺恃僮為命載¶
啄載遨僮食主禄當役主役惟是犬鷄豈有僮職犬夜而&KR0197;人¶
誰爾憎雞旦而鳴人誰弗興雞&KR0137;失旦其責斯厚犬而失盗其¶
罪孰宥今雞孔時人焉是頼犬而&KR0064;之僮忍弗戒惟犬與鷄固¶
皆人畜飲不同牢食不共粟昔更哺児今更相賊豈余匪徳抑¶
<pb:KR4d0590_SBCK_012-13a>¶
僮罔飭僮而弗恭鷄犬乃攻攻而弗禁咎則由僮僮軄不&KR0113;鷄¶
失其&KR0001;主不率僮怨&KR0005;誰䖏爾犬與鷄扵僮何有一安扵栖一¶
謹扵竇我非&KR0059;鷄僮勿縦犬以是示諭僮敢不勉¶
　　　&KR0003;舟贈謝&KR0025;義¶
吳&KR0092;謝侯守杭之三年擢讃¶
太尉府為諮議叅軍其赴吴也臨海陳基合僚若千人耴杭湖¶
山之&KR0606;麗與前代名蹤勝迹之可賦者分題迭詠餞侯扵舟囙¶
指舵而告之曰侯亦知舟之為用乎夫舟&KR0001;以&KR0881;川而濟險者¶
也其&KR0001;任亦重矣然必有&KR0001;需而後可以致其用焉舟之&KR0001;需¶
其&KR0124;不一而曰楫曰檣曰颿皆有職扵舟者也舉是數者各職¶
其職矣然而不聽命扵舵則進而&KR0137;却行而&KR0137;掣未見其䏻濟¶
也夫舵者固舟之司命乎天下之渉海者必由江河彼瞿唐灔¶
<pb:KR4d0590_SBCK_012-13b>¶
澦龍門底柱其&KR0057;險者也雖有兼舟利楫而&KR0001;需&KR0137;勿&KR0497;茍&KR0497;¶
矣而操之&KR0137;不得其要則亦不敢以言濟其&KR0137;倖而濟焉非舟¶
之福也夫川有逺近而舟則有小有大舟之大者其任重川之¶
逺者其人衆彼吳越之人相救如左右手者操之得之要也舟¶
中之人皆敵&KR0038;者不得其要而操之而移左置右又&KR0137;不䏻無¶
偏重也盖操舟固難而無偏重者為&KR0057;難非惟古為然也今則¶
&KR0057;然也謝侯文武忠孝為¶
&KR0038;股肱既以身先舟人鼓枻扵吳興停撓扵檇李矣及弭擢扵¶
錢唐夷猶扵藩方播循良以為風泳豈弟以為波而淪胥扵溝¶
壑者莫不待侯而后濟而侯盖未始有難色也今也&KR0186;師帥之¶
良任帷幄之崇又&KR0005;身先舟人操江河司命之舵運吳越左右¶
之手救中流遇風之人以&KR0881;諸海舉焉而措之冝益無難者矣¶
<pb:KR4d0590_SBCK_012-14a>¶
盖任重而不偏則致逺也不泥雖&KR0137;龍門在前灔澦在後然使¶
綏以&KR0005;之翕而張之重以持之險而夷之未必非舟福也凡分¶
題賦詩以壮矦之行者皆同舟之人期必濟扵侯者也侯尚無¶
以不難為難也㢤至正二十一年二月丁酉郡東門舟中冩¶
　　　丁彦眀字&KR0003;¶
淮南丁公彦明問其字之義扵余余為之&KR0003;曰君明鑑鑑&KR0001;以¶
辨妍媸也人情莫不喜妍而惡媸彼邹忌之羙不及徐公亦逺¶
矣然内而妻妾外而賔客&KR0137;&KR0059;焉&KR0137;畏焉&KR0137;有求焉&KR0816;莫敢為¶
質言者及窺鑑而視則其不及也瞭焉夫鑑&KR0004;何容其心㢤亦¶
無&KR0059;無畏無&KR0001;求而已前志有之以銅為鑑可正衣冠以古為¶
鑑可知興替以人為鑑可眀得失彼邹忌之鑑何鑑也曰人鑑¶
也何以知之盖事之有是非人之有善&KR0086;猶貌之有妍媸也彼¶
<pb:KR4d0590_SBCK_012-14b>¶
辨妍媸者必以鑑猶察是非擇善&KR0086;者必以理理者天之&KR0001;以¶
予人人之&KR0001;以為鑑也明者無&KR0001;容心扵是是非非善善惡惡¶
之天也嚮使邹忌朝服而衣冠縁飾而自矜興焉而不窺鑑&KR0397;¶
焉而不自思則忌也&KR0005;終身以羙驕天下而齊之君臣未可知¶
也及一旦窺鑑而妻妾賔客舉不&KR0085;以蔽其天而齊&KR0038;因庶㡬¶
矣燕趙韓魏聞之扵是相率朝齊而六&KR0038;之臣皆自以其明不¶
如忌忌之鑑夫豈異扵人㢤亦不蔽其天者而已丁君結&KR0288;&KR0025;¶
戎受之&KR0005;相起家列校服勞王官而未嘗以材武器&KR0014;自表襮¶
其鑑之得扵天者厚矣盍甞觀扵内外䟽戚亦有&KR0059;已畏已有¶
求扵已者乎反而窺之亦無&KR0001;容心扵其天者乎古之君子&KR0137;¶
佩弦&KR0137;佩韋&KR0137;銘諸器物皆&KR0001;以去其蔽扵人而充其得扵天¶
者也今也奉以周旋不假諸物而是是非非善善惡惡之天不¶
<pb:KR4d0590_SBCK_012-15a>¶
過囙其名字而充之不益親且切乎&KR0045;子雲有言晞&KR0185;之馬亦¶
&KR0185;之乗也晞顔之人亦顔之徒也彦明其尚睎㢤至正二十一¶
年五月甲子&KR0003;¶
　　　鶴瓢&KR0003;¶
瓢與鶴非同&KR0011;也而鶴之&KR0091;烏乎始始乎形之肖尔瓢之種瓠¶
也而瓢之制烏乎始始乎始用瓢者尓均之為瓢也然使其種¶
大而實五石祗見其瓠落無&KR0001;容未必其&KR0014;用也惟其小也而¶
又肖夫鶴盖小者人之&KR0001;易習鶴者人之&KR0001;同愛以易習肖同¶
愛嗚呼吾知其弗棄矣吳門李士明得鶴瓢扵青城山道士道¶
士以瓢自随&KR0004;不虞其予士眀士眀之未始與道士接亦不虞¶
其得是瓢瓢乎果孰生尓孰肖尓而去&KR0556;亦孰主張尓乎吾聞¶
昔有辞天下而受瓢者夫以天下易一瓢其&KR0001;耴亦廉矣然亦¶
<pb:KR4d0590_SBCK_012-15b>¶
不以有瓢為樂而卒棄之今士眀之得是瓢既服用之又圖其¶
状詠謌之不少置若&KR0005;終身樂有是瓢者士眀之扵瓢誠厚矣¶
雖然蔵舟扵壑夜半有力負之而走士眀之弗棄瓢士眀之責¶
也士眀亦知自盡其責而已尓而其責有弗在士眀者亦不暇¶
扵瓢計也¶
夷白齋藁卷之十二¶
