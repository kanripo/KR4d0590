# -*- mode: mandoku-view; -*-
#+TITLE: 夷白齋藁
#+DATE: 2015-09-12 01:27:50.626133
#+PROPERTY: ID KR4d0590
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 41
#+PROPERTY: FILE SB12n0748-041夷白齋藁補遺-一卷.
<pb:KR4d0590_SBCK_041-1a>¶
夷白齋稿&KR0024;遺¶
　　樂府¶
　　　詠歸操¶
　呉人沈仲&KR0003;搆亭曰詠歸每服田之暇&KR0186;絃歌其中盖將有¶
　感扵曽㸃氏之言意也為一闋俾絃而歌以自適云¶
我朝于田我暮于室&KR0154;以自娯有琴有瑟我服惟春我樂惟親¶
我欲浴乎沂濆匪舟&KR0006;孰先我津我欲風乎舞雩匪若人&KR0006;孰¶
為我徒我葺我廬我讀我書我啜有菽我𩜹有&KR0188;我非悦此新¶
搆我詠歸&KR0006;匪夕伊晝我非愛彼流水吾褰衣&KR0006;欲沿其沚聖¶
如可作&KR0006;吾&KR0025;夫子¶
　　　玉山辭為頋仲瑛作¶
山嵁嵁&KR0006;磅礴太古木葱葱&KR0006;雲英英而欲雨日朝出&KR0006;在户¶
<pb:KR4d0590_SBCK_041-1b>¶
先輝輝&KR0006;水流其下匪君子&KR0006;夫誰與處采我蘭&KR0006;為佩褰我¶
荷&KR0006;為盖從子于山&KR0006;聊逍遥以䘚歳¶
　　　望仙詞為陸叔陽道士作¶
木蕭蕭&KR0006;中洲雲慘慘&KR0006;山幽仙之人&KR0006;其耒逰𢌿真詮&KR0006;慰¶
所求翩然駕鶴&KR0006;不可以乆㽞𠋣天風&KR0006;特悵望以夷猶¶
　　　呉儂謡¶
　至正十四年呉歳饑秋七月海道都漕運萬户府逹魯花赤¶
　明善公為糴米賑之呉民感徳歌是以頌¶
城上日出行且趨呉民&KR0018;米懽且呼漕府君侯長萬夫糴米食¶
儂如哺雛君侯運粟輸京都都人食稅復衣租又以餘力甦焦¶
枯連年和糴喧九衢呉儂有粟不得餔遂令斗米如斗珠不貴¶
楮幣貴青蚨郷村白屋多&KR0969;逋尫羸操瓢行塞途㣲矦哀儂釡¶
<pb:KR4d0590_SBCK_041-2a>¶
生魚嗷嗷枵腹多作莩昨日児飢泣嗚嗚今日飰飽走匍匍君¶
侯長漕非剖符不忍赤子坐艱虞使君㱕朝掌訏謨濟世昇平¶
樂有餘天下米賤酒可沽上及父母下妻孥　天子行當錫鋒¶
車君侯幸勿遲其驅¶
　　　逺歸曲¶
陸乗車水乗舟関河何綿綿波浪復悠悠車行阻雪舟阻氷陸¶
憂&KR0600;狼水鯢鯨我生不學慿河術柰何欲與重險争朝辤舟暮¶
辤馬鶺鴒相呼在原野白魚可烹雀可炙諼草羅生滿堂下¶
　　　離倫婦有婦見夫乆貧辤去後夫至顯宦感而作¶
我弗干人&KR0006;我讀我書日不能具餐&KR0006;又無完&KR0237;雖云至貧&KR0006;¶
匪謂之病何以自&KR0254;&KR0006;惟道之為信爾婦誠愚&KR0006;不見燕燕之于¶
飛胡違乎大倫&KR0006;乃甘學買臣之妻我一日官榮&KR0006;印綬赫若¶
<pb:KR4d0590_SBCK_041-2b>¶
爾母我尤&KR0006;我不爾怍吁嗟宋女&KR0006;何遼以邈¶
　　　群珠碎傷呉帥潘元紹衆妾作¶
潘七妾皆青年&KR0376;色善纂組歌詞因潘出軍恐致疑皆自經¶
繡紋刺綺春纎長蘭膏&KR4182;鬂瓊肌香芳年艶質媚花月三三兩¶
兩紅鴛鴦翠靴踏雲雲帖妥海棠露濕胭脂朶冶情紛作蝶戀¶
春新曲&KR0025;翻玉連𤨏𦘕堂銀燭天沉沉&KR0045;眉一咲輕千金明珠¶
買得緑珠心欲揮魚膓掃妖彗主君勿疑心似醉一宵痛擊群¶
珠碎門前䥫&KR0016;嘶寒風竒勲觧使歸元戎¶
　　　俠客行¶
俠客双鹿盧鵜膏淬銛鍔試舞出嚴城群寇膽盡落¶
　　　從軍行¶
関河𪔂沸&KR0429;民生志士麄豪氣不平誓掃&KR0884;搶安郡邑長驅鐡¶
<pb:KR4d0590_SBCK_041-3a>¶
&KR0016;事&KR0825;征¶
　　古詩五言¶
　　　京回徐翁招飲園亭¶
初歸自神京歴碌辭逺道適過故人居嘉𣗳䕃芳草&KR0738;此時雨¶
歇綠隂净如掃君子謝軒冕泉石遂幽討清吟對琴尊暢飲還¶
自考逹㢤松雲翁逍遥詎知老¶
　　　秋日鄭明徳林居¶
疋馬走城市不知秋巳深晨興訪南郭落葉滿空林窈窕藜藿¶
逕蕭條松桂林相逢遂忘返白雪有餘音¶
　　　分題劍池送夏副樞¶
　劍斮山石石㫁餘劍痕&KR0149;池&KR0165;海眼絶壁㧞天根鹿盧卷晴¶
　　若崑崙翻積厚早弥冽汲深夕不渾上馴伏丘乕下飲垂¶
<pb:KR4d0590_SBCK_041-3b>¶
澗猿君行心不渝瑩澈鑑兹源¶
　　　分得萬字送王副樞¶
匠石收棟梁所貴得楨榦君侯廊廟具㧞一勝千萬夙膺國士¶
知　食&KR0048;官飯真純謝彫琢俶儻去崕㟁宥宻佇勲賢行㢤慰¶
宵旰¶
　　　送髙郵縣尹何士敬¶
　　　淮海作邑還故郷故郷百戰餘四野草茫茫我甞過維舟¶
　　　湖傍充膓拾生藜&KR0013;体無完裳日求魚蝦利夜依蘆葦¶
　　目非人形見此心孔傷非無親戚人遭兵盡逃亡貴者為¶
　　乗車事侯五賤者&KR0674;殘䘚&KR0018;戈服戎行貴賤各有役衣食¶
　　刀窮老不休息遑恤懐舊&KR0416;近䝉新有司督課𠟵驅羊吾¶
　　　餘脫身向乕狼骨&KR0079;雄僅存魂魄尚驚惶𫠦覬在矜閔¶
<pb:KR4d0590_SBCK_041-4a>¶
　　　　憲章今君尹兹邑錦衣晝生光撫摩宜有術字育豈無¶
　　　　創痍軰大小安農桒未春給牛種先秋謹堤防寛猛務¶
　　　緩急斯&KR0098;&KR0391;勿令厭鄊里勿令輕善良坐収平易功令聞¶
　　　堂秋風吹江漢呉楚渺相望丈夫貴𣗳立䟦渉諒何妨¶
　　　送謝元功(有引)¶
　　予與桐川錢君成夫同在江浙分省幙君與予言浙東西𫠦¶
　　交之賢必首及謝元功今年予自淮南使呉越過杭詢元功¶
　　巳為故祕書卿宣城貢公寓苐之在海寕者因公&KR0004;捐舘有¶
　　師弟之義為&KR0052;紀其喪也悵怏不及相見比予還呉門元功¶
　　不逺數百里訪予扵旅寓手錄其為詩文示讀乃知君之言¶
　　可信予㳺四方所相知而好者貢公所與同幕而相得者錢¶
　　君今公巳矣錢君又在淮楚江湖𡨜寞之濵方以𢍆元功為¶
<pb:KR4d0590_SBCK_041-4b>¶
　喜兹又告別不能留而巳夫情也賦以送之故覼縷云¶
士生穹壌間所需莫如友予與錢貢㳺紅顔今白首貢公青雲¶
&KR0266;聲價齊北斗平生經濟畧棄置十八九緘封天人榮遺言殆¶
芻狗錢君廊廟姿不在宣城後髙科&KR0004;拾芥大雅超擊𦈢吐氣¶
騰虹霓落筆粲瓊&KR0380;連年辱同事南北共奔赱情深肺腑親𫝑¶
𠟵左右手謝于兩卿間氣誼無薄厚生者各異縣死者未丘首¶
求我衰老際驩甚忘新乆纍然大布衣言若不出口坐論當世¶
事徃徃辰及酉哆若囊出物鉅細無不有䄂中文一編渾淪却¶
雕鏤置之几席間光彩生甕牖前徴桐川言可以慰衰朽今晨¶
忽告別䌫觧呉門柳將行謁上相慷慨攄抱&KR0018;移書分省垣誰¶
能甘畎畝我病弗克餞話酌河梁酒黽勉納鄙詞中悁聊為剖¶
　　　訪北寺無言講主¶
<pb:KR4d0590_SBCK_041-5a>¶
秋風日蕭爽散䇿入空林有竹心巳清無言意彌深&KR0258;花不容¶
把踈磬有餘音逍遥毗盧境落景駐遥岑¶
　　　小丹丘對雨懐元功大&KR0122;玄懿大魁¶
江湖秋巳深城郭氣弥欎晨興獨延佇雲容四郊宻急雨洒空¶
際長風恣飄忽爽氣浮四簷秋聲肅群物黄葵神獨王時菊情¶
更逸物理有𧇊盈人情互信屈二子殊未来興懐詎云畢¶
　　　興懐&KR0009;元善經歴敬甫郡司¶
晨興寓公舘獨居無與儔撫事感時邁懐人慨川流髙子&KR0347;偉¶
器倜儻富材猷王君卓越姿精白動王侯兩兩瑛璚瑶一一珊¶
瑚鈎持以奉君子永言無悔尤使莭感于邁邉城肅豼貅多病¶
去請告却掃謝鳴騶獨慙樗散質黽勉副咨諏昔為𠋣玉葭今¶
為無匹儔踽踽孰余侣倀倀良自羞仲夏積&KR0834;潦凉飈颯驚秋¶
<pb:KR4d0590_SBCK_041-5b>¶
征斾行復還采薪亦巳&KR2716;既為卿相知寕忌社稷&KR0104;按牘紛鞅¶
掌吏卒日呀咻遟君同料理肅駕勿遲㽞¶
　　　與戴𠦑能㳺寳積山寺宿西方丈¶
上冢桃塢原尋僧寳華麓舟泛石湖清茗煮韽泉綠山空木巳¶
落天髙氣弥肅松月有餘輝共向西巖宿¶
　　　次韻張士行陳庻子天平山中三題¶
山居有餘樂縦逰良不孤生多濟勝具豈辤&KR0085;力劬䖏䖏青蓮¶
座人人僧寳珠雨花無宿蒂玉𣗳盡新株品題經閣老人境兩¶
俱殊勞生局形跡矯首&KR1277;踟蹰　昭明寺¶
我覧天池作名篇如刻珉蹇予亦何為未甞造其濵清時入朗¶
詠洒然清我神何當託髙翮去訪觧空人　天池¶
田家近芒種客至巳黄昏開門列芳席稍稍羅盤飧忠厚有餘¶
<pb:KR4d0590_SBCK_041-6a>¶
訓詩書彌𫠦敦琴詠衡門下聊復却塵煩　范荘¶
　　　詠楊山人號山隣¶
城市恒苦隘入山卜佳隣不求言語好自愛風土淳與山日相¶
親便是擇里仁知翁折行軰近得離世人自云䘮亂乆俱非太¶
平民所願休兵甲畊鑿不辤貧¶
　　　別周文逹錄判¶
　僕本匪才承乏江浙樞府都事今杭錄事判官周文逹以簿¶
　書從事幙下將十稔為至正乙巳僕奉丞相命校藝秋闈而¶
　文逹寔給事焉事竣將還呉門文逹惓惓焉兾一言為別因¶
　賦古𨕖四韻塞其意云¶
黄葉滿洲渚秋風生薄寒今夕復何夕弭棹浙江干頋我今皓¶
首羡子尚紅顔戀戀綈袍意臨分重𠋣䦨¶
<pb:KR4d0590_SBCK_041-6b>¶
　　　竹里子¶
猗歟竹里子㡬世家擕李晝永竹成林林深净無滓清風日蕭¶
森鳴鸞多好音平安有消息歳寒同此心¶
　　　伍大夫祠官𥙊作¶
惟孝可報親惟忠可匡君忠孝在天地千古猶生存故國有遺¶
廟血食吾呉民&KR0923;&KR0308;肅致奠恍覩貞烈魂¶
　　　九月十二日感懐示姪麟¶
流光巳深秋重陽過三日衡門寡儔侶獨坐誰與適豈無妻與¶
妾亦復少顔色頼有阿咸賢相知共休戚¶
　　　柳胥¶
水墅何為名緑楊遶堤滸哀㢤伍大夫忠魂吊無𫠦空遺江上¶
潮懣氣作吞吐回望闔閭城蒼&KR0252;隔&KR0196;霧¶
<pb:KR4d0590_SBCK_041-7a>¶
　　古詩七言¶
　　　送髙元善太守卦任杭州¶
髙侯別我錢唐去雨暗江城秋欲暮憶&KR0025;傾盖楚公門握手論¶
交如有素羡君家世為牧守出典方州人&KR0738;慕楚公賔客君最¶
先日把詩書佐神武折衡師旅文字間飲馬長江竟飛渡戯下¶
三軍皆乕勇幕中一&KR0122;驚鸞翥開口瀾翻&KR0003;劉項抵掌縦横論¶
遷固我時落魄大布衣公亦招徕俾馳騖西樞上馬常並轡南¶
省聞雞復聮歩我曽記侯松雲巢侯亦醉我芙蓉署交情過辱¶
如兄弟話別愁聞戒徒御南風九月無秋聲積雨三呉靄氛霧¶
侯乘髙車駕五馬方靣公卿加禮數錢唐兵革嗟屢經民社誅¶
求尚無度省中&KR0048;署盡知巳左右樞機當要路雖云𫝑分有上¶
下若語同寅實親故古来太守二千石今則藩翰深𠋣注東南¶
<pb:KR4d0590_SBCK_041-7b>¶
𫠦重在保障繭絲區區何足務曲令市井復承平莫遣湖山廢¶
逰豫為謝分垣馬左司使便無令惜書䟽¶
　　　宋劉凝之&KR0016;牛圖¶
穎川劉翁厭&KR0016;馬去作匡廬牧牛者手招五老日㗸山脚踏烏¶
犍泥没踝天聖君臣仁且賢翁獨胡為甘棄捐致君堯舜荷時¶
傑尚友巢許安吾天翁朝出逰歸巳暮&KR0744;挿山花向何䖏柳隂¶
殘照尚分明安用蒼頭𨗳前路蒼頭引牛翁不知牛亦無心隨¶
所之醒時不記醉㱕路翁心自信無他岐當時好事圖踪跡千¶
載流傳増歎息如今馬上看青山不似&KR0016;牛有顔色¶
　　　虞克用山居圖(克用一字勝伯雍公之玄孫斈士之&KR0025;姪也)¶
玉堂仙人虞學士家住青城洞天裏一隨雲霧起&KR0025;龍遂掌絲¶
綸佐天子五色製成雲錦章黼黻王度　虞唐自&KR0016;黄鵠㱕帝¶
<pb:KR4d0590_SBCK_041-8a>¶
　郷蜺旌羽盖叅翺翔空留舊宅青城下草木猶含雨露香諸孫¶
　乆作東呉客每憶青城歸未得故人焦粲妙丹青為寫山居張¶
　素璧學士今陪石與丁徃来多在芙蓉城五嶽文人時送迎他¶
　年或復㳺人世應與諸孫宴㡢亭¶
　　　　西老園圖¶
　神仙中人世稀有少小結交今白首昔年同謁西王母飲以不¶
　死長生酒酒&KR0744;只嫌穹壌窄翻身少試&KR0052;綸手却尋女媧&KR0024;天¶
　䖏弥縫罅𨻶填諸漏紛紛濁世混&KR0391;否豈　耰鋤與箕帚酒醒¶
　一咲忘妍醜天地為家日月牖我昔住近空明天紅塵失脚五¶
　十年與君道學無始先&KR1277;&KR0145;蓮花作酒船蕋珠官中鶴息仙結¶
　習同探玄中玄相從宴坐西老園脫離世故追羲軒¶
　　　　本長老秋山圖¶
<pb:KR4d0590_SBCK_041-8b>¶
青山青入空紅𣗳照山紅白雲掩冉青蓮官得非天台華頂峰¶
太古削出金芙蓉上人深居山㡬重足跡不與人間通迩来流¶
漫天南東與世髙談臨濟宗時時飛錫洞庭野或東或西無定¶
蹝我欲&KR0025;之𣺌何許昨日&KR0009;書索吾語披圖恍欲&KR0466;風雨上人¶
無心我無句有山便與山作主無山亦可隨方住吾為上人作¶
是&KR0026;物我相忘吾與汝¶
　　　詩巢¶
杜侯𥊏詩乆成癖所得名萹如拱璧起居飲食與詩俱自以詩¶
巢號居室我聞上世皆巣居未有詩書誰與娯耕田鑿井無知¶
識渇則飲&KR0006;飢則食杜侯仕宦㳺廟廊出有車馬居髙堂何用¶
&KR0145;巣之偪側無乃嗜詩如稲梁古詩三百淳且古上述陶唐訖¶
神禹後来作者非不多律以康衢無足&KR0145;杜矦所尚今非古大¶
<pb:KR4d0590_SBCK_041-9a>¶
義人人存肺腑苟能以古律今人孰謂塗人異堯禹杜矦杜矦¶
爾誠賢坐我與侯聴&KR0145;無臭無聲萹¶
　　　提兵餘杭作¶
黄埃漲天&KR0293;曜靈夜吠天犬如雷聲掃空&KR0884;搶五百丈四海𪔂¶
沸何由平孫呉穣苴早昧學忍擲宣毫事横槊本憐墊溺垂手¶
援危事那堪務掎角勉呼卒旅結陣行什什伍伍分干旌雖云¶
兵者古凶&KR0266;詎敢黷武窮蒼生鳥翔蛇蟠紛起陸御枚火攻機¶
貴速勦除魁醜一鼓桴立决雌雄奚待卜夥㢤萬命繇元戎長¶
驅凱旋非是功要令郡邑緫寕謐辟穀自甘從赤松¶
　　　桂珠謡(一名桫欏子至正壬辰九月望夜半&KR0025;空堕下)¶
廣寒宫前秋色老桫欏子結虬枝杪剛風吹顫玉蟾　丹桂經¶
霜香似掃雪㕙提杵&KR0251;丁東驚落蠙璣銀&KR0692;空羿妃孀居不遑¶
<pb:KR4d0590_SBCK_041-9b>¶
惜蚌胎撒下塵寰中五絲可穿雲纚纚顆顆圎明蕩秋水若逢¶
湘女採蘭逰定向波心綴成珮月光如練鋪晴霄世人拾玩英¶
瓊瑶𣗳根呉質睡未醒粉霞綬冷花飄遥¶
　　律詩五言¶
　　　送梅同知任杭¶
籍甚梅通守才名属盛年官聮唐刺史家世漢神仙郡有湖山¶
勝身承雨露偏新吟與遺&KR0738;到䖏共流𫝊¶
　　　和庻子學士&KR0149;巗山即事二首¶
髙山&KR0466;絶頂習静借僧房湖繞㴠空閣雲埋響&KR1231;廊數朝人跡¶
㫁千載伯圖荒吊古并書景吟詩送夕陽¶
雲山静飬痾禅榻𠋣松蘿毎見青猊座無聞白苧歌琴䑓惟鳥¶
哢　𠟵浩波¶
<pb:KR4d0590_SBCK_041-10a>¶
　　律詩七言¶
　　　次韻懐華㓜武¶
滑滑春泥滿郡城出門&KR0016;馬不堪行未能學道&KR0025;緱母且復忘¶
憂對麯生流水小池垂釣影春風深巷賣花聲停雲賦罷心如¶
渇安得滄浪濯我纓¶
　　　送馬易之代祀海岳¶
老矣文園馬長卿九重天上直承明長門賦罷黄金賤宣室㱕¶
来白𩬊生海岳祝釐紆使節江湖懐友劇心旌十年一見非今¶
雨買得鱸魚為子烹¶
　　　次韻謝叅政送錢㕘軍¶
淮南不為桂枝㽞老我曽同李郭舟漢將又開新幙府桐川寕¶
憶舊莵裘功名同𠋣匡衡切詞賦深知&KR0067;信愁一片孤雲是親¶
<pb:KR4d0590_SBCK_041-10b>¶
舎定依楚尾望呉頭¶
　　　秋日與張士行㳺虎丘¶
十五年前此地㳺化人城&KR0692;俯滄洲靈池有眼還通海頑石無¶
心亦㸃頭故國山川呉伯業名家䑓沼晋風流明朝又上㴠空¶
閣一&KR0259;江湖萬里秋¶
　　　送劉&KR0048;中¶
呉下衣冠盡楚材隴西勲業冠雲䑓&KR0048;官幕府芙蓉秀覇主江¶
山錦綉&KR0271;地𫝑東南吞百粤天威咫尺近三台從容延閣論思¶
舊早晚鋒車趣召来¶
　　　山中與戴𠦑能對榻(楞伽石湖上也)¶
六朝古寺白雲封黄葉堆門路㡬重下界&KR0196;雲秋一棹上方鐘¶
鼓月千峰道人語黙天機熟詞客&KR0025;横賦茟雄老我平生貪佛¶
<pb:KR4d0590_SBCK_041-11a>¶
日一龕蕭洒慕何顒¶
　　　登呉横山望東洞庭¶
一上尭峯望洞庭東山咫尺𫝑堪&KR0466;橘林霜老金千顆紺&KR0692;雲¶
蔵翠㡬層吊古獨耒尋晋宋酌泉誰與別淄澠戴顒自是忘機¶
者相約同叅大小乗¶
　　　登楞伽¶
千尺懸厓手自攀上方塔廟𠋣孱顔村村黄葉寺邉寺䖏䖏白¶
雲山外山車馬趨城塵泱漭&KR0196;霞鋪地錦斕斒東南勝槩秋如¶
𦘕賸得山翁倒載還¶
　　　石湖上&KR0026;音巖¶
&KR0024;陀山枕海波寛古洞誰移此地安巖下碧潭長浸月雲根瑶¶
草不知寒棲篁鸚鵡呼人語伏磵蜿蜒聴法蟠嵲屼石橋方廣¶
<pb:KR4d0590_SBCK_041-11b>¶
路也湏一度恣盤桓¶
　　　石湖與戴𠦑能同舟懐雪坡大叅¶
乗時𥙊掃匪㳺盤故舊相携盡楚冠兵革𢧐争雖未息湖山陶¶
㕐有餘&KR0172;輞川賔客惟裴迪江左功名獨謝安想見鳯皇池上¶
路秋風吹珮玉珊珊¶
　　　至正乙已四月廿七日與家兄上冡石湖洎逰諸山¶
石湖觧䌫日髙㫪同上靈巗㝡上峰紺&KR0692;下臨波萬頃琴䑓髙¶
入翠千重客因弔古頻登閣僧為迎官誤擊鐘一碧五湖如鏡¶
净扁舟㱕計不難&KR0025;　右登&KR0149;巗¶
古木蒼藤開寺門清泉白石駐華軒丹青不改天平廟閥閱猶¶
知慶暦尊四靣峯巒旗鼔列一村桒柘子孫蕃皇皇卷服餘生¶
氣再拜令人愧後昆　右天平謁范祠¶
<pb:KR4d0590_SBCK_041-12a>¶
　　　舟中與家兄叙別¶
&KR0052;年兄弟隔呉淞一日相思意萬重上冡石湖欣共載尋僧山¶
寺復相&KR0025;新墳已洒春前涙舊物猶餘刼後松公事相牽又離¶
别江湖何䖏採芙蓉¶
　　　聞庻子遷城居¶
二老相看如弟兄十年事主况同盟不誇跡黍金閨近最喜班¶
聮玉署清焚却銀魚當遂𨼆&KR0016;㱕白鹿有餘荣鑑湖一曲他年¶
事期看荷花靣&KR0405;生¶
　　　送嘉定偰知州¶
偰家公子狐白裘两度出為江海州誅求不廢農桒業撫字曽¶
分社稷憂公勤守職古能吏清白𫝊家漢列侯老我叨居玉堂¶
署送君欲泛練川舟¶
<pb:KR4d0590_SBCK_041-12b>¶
　　　歸呉送信道元還呉興楊墳寺¶
千里歸来滿靣塵垂虹亭下覔閒人自慙元亮為官&KR0180;却喜湯¶
休淂句新夜雨西窓談舊約春風南浦問通津他年翔鳳山居¶
裏㝎借禅床&KR0009;幻身¶
　　長律¶
　　　春日泛石湖¶
木蘭人稳載出郭蕩鷗沙碧浪重湖滿青山疊岸賖望帘懐竹¶
葉舉槳撥桃花落絮魚吹逺㳺&KR0093;燕拂斜蘋香含宿雨杏艶奪¶
朝霞恰恰聞鶯侣纎纎透荻芽東風騁吟興聊尔荅年華¶
　　絶句¶
　　　古意¶
折栁繋離舟栁短舟難繫頼有枝上花風吹送君去¶
<pb:KR4d0590_SBCK_041-13a>¶
　　　採桒女¶
採桑葉盈筐&KR0345;飢㱕恐晚鴛機羅錦&KR0237;生世不經眼¶
　　　天屏山龍門¶
兩崖竪棖臬峭若&KR0294;斧鑿神魚此飛過蜿蜒露頭角¶
　　　&KR0149;巖山琴䑓¶
峯頂鼔絲桐韻雑松風瀉至今千載餘猶有烏啼夜¶
　　　支硎山寒泉¶
一𣲖銀潢流浸濕雲根冷風逆皺文漪瀉下青天影¶
　　　花鹿山石屋¶
山骨作棟梁莓苔𦘕青綠八窓夜不扃借與白雲宿¶
　　　夾浦¶
松江頭起䖏笠澤波相連自昔輿梁圯誰来一濟川¶
<pb:KR4d0590_SBCK_041-13b>¶
　　　石塘¶
湖波渺無極鯨背跨長虹不假秦鞭力終成抵障功¶
　　　石門¶
千室縁隄次邪嬴聚石門青帘招逺睇繋棹緑楊根¶
　　　画¶
逺峰隔塵喧閑花淡心素翛然竹數竿引凉娯晝坐¶
　　　江邉梅¶
裏心&KR0573;貞素江雪立挺挺無&KR0025;&KR0009;逺人照水澹寒影¶
　　　陳惟&KR0098;畫¶
逺別匡廬雲雅冝事耕耘農𨻶坐𣗳底讀書疑似君¶
　　　夢醒¶
夣醒西齋暁懐人正𡨜寥不堪窓外雨滴滴在芭蕉¶
<pb:KR4d0590_SBCK_041-14a>¶
　　　渡江¶
千里長風萬斛舟颿飛天塹浪花秋中原烽燧消耒未擊楫空¶
慙祖豫州¶
　　　過石湖¶
千頃㣲茫一棹秋白鷗樷&KR0187;謾夷猶蒹葭兩岸山如許何䖏堪¶
尋范蠡舟¶
　　　登楞伽¶
慿&KR1983;登登紫翠巔此身髙出萬家&KR0196;群峰&KR0541;立湖波上玉井明¶
開太華蓮¶
　　　五月調兵赴杭嘉等䖏¶
五月農家正力耕不堪田䑕食苗萌羽書昨報轅門急情感元¶
戎合調兵¶
<pb:KR4d0590_SBCK_041-14b>¶
　肅肅兵行餉糗儲可容野掠不寕居拯民水火湏當亟要息風¶
　塵大憝除¶
　令符五月領三軍拂拂南薫觧垢氛從此蚩尤旗盡捲炎荒一¶
　掃犬羊群¶
　暑炎南國熱如湯鎧甲師徒整伍行盻及凱還抛重&KR0018;呉山結¶
　屋卧方床¶
　　　　雞冠¶
　不是長安闘血鮮猩紅露洗暮秋前司晨不觧惟呈色空戴峩¶
　然古進賢¶
　　　　次韻虞𨼆君堪潘閫&KR0122;穀雨中見&KR0009;十&KR0376;¶
　虞卿潘令緫能文𢍆結情親若弟昆昨日雨中能過我憶君無¶
　語到黄昬¶
<pb:KR4d0590_SBCK_041-15a>¶
呉箋新製玉鸞紋衝雨殷勤&KR0009;蓽門燕子不来人獨立自拈湘¶
管認啼㾗¶
東風吹雨冷蕭齋數日泥深無賣柴何必民心怨枯槁九重膏¶
澤降天街¶
柳條綠妥水平堤茅屋隂隂濕燕泥自料封侯巳無分煙蓑雨¶
笠合幽棲¶
鏡中短𩬊日毿毿情緒如絲未吐&KR0345;杳杳旌旗愁欲破兩年有¶
警在淮南¶
&KR1284;事東皇苦恡晴眼中春色可憐生夜来一覺羅浮夢翠羽梅¶
梢故故鳴¶
東家結屋朝築基西家織錦夜鳴機人生活計不可缺我獨纍¶
纍無所歸¶
<pb:KR4d0590_SBCK_041-15b>¶
我家舊在赤城傍數畝山田一草堂記得雪中隨射獵弋鳬掩¶
兎過崇岡¶
曽隨射獵過崇岡薄暮歸来煮酒香豈料青山不相識草堂&KR0196;¶
㓕石田荒¶
春水漪漪𣻌麹塵春郊花柳織成茵明朝寒食清明近愧我東¶
西南北人¶
　　　謝沈仲&KR0003;送酒次費圜韻¶
雙榼青衣饋合&KR0794;羅浮春色照杯柈梅花窓下東風別今夜吹¶
人不敢寒¶
　　　送江西丁省&KR0048;赴京奏捷¶
西省&KR0048;官定百蠻黄𦭘瘴&KR0187;喜生還盡平南海鯨鯢窟㱕奏中¶
天虎豹関¶
<pb:KR4d0590_SBCK_041-16a>¶
　　　　本長老紅蕉圖¶
　霞絢酣紅勝海榴層層蓮瓣出重樓道人色相皆成幻翠葉&KR0025;¶
　渠不柰秋¶
　　　　劉司馬山居¶
　機雲入洛名為累賈誼浮湘志莫酬何似當年陶靖莭一官彭¶
　澤便㱕休¶
　　　　至正乙未志異九月十日也¶
　日光畫晦黒雲堆甲&KR0016;虗空似徃回又有流星西北堕大如盤¶
　磬響如雷¶
　　　　由范荘過天平¶
　范家門巷緑隂濃棟𣗳花飄㡬信風自咲㣲官苦覊&KR0350;看山惟¶
　獨後諸公¶
<pb:KR4d0590_SBCK_041-16b>¶
　　　至南峰放鶴亭¶
天峯紫翠列天屏石逕苔花汚&KR0282;青為念仙禽覊不得縦他飛¶
去剰孤亭¶
　　　予卧病呉中家兄命&KR0025;子慶来省巳因㱕賦此送之¶
猶子吾家千里駒窮冬問疾到中呉明朝又鼔松江舵離思紛¶
紛滿五湖¶
汝叔今年五十強姪児十九氣方剛經書自是傳家事要見丹¶
山出鳳皇(至正甲辰)¶
　　　憶横山親墓石湖僧舎¶
親葵呉山歳巳深秋霜春露毎驚心青青長養松杉𣗳牧子樵¶
童幸莫侵¶
山護招提紫翠連湖光一鏡到門前白頭便盍抛塵鞅来向禅¶
<pb:KR4d0590_SBCK_041-17a>¶
房借榻眠¶
　　賛¶
　　　戴九&KR0149;先生像賛¶
仁義為&KR0346;身之具忠信為奉國之資飫乎詩書其旨也永發乎¶
文章其聲也希天將以其藴至和之粹則必擁腫其本而卷曲¶
其枝陶當世之懿則必翔而後集覧徳輝而下之若人也盖將¶
視時為去就而以道為樞機者欤¶
　　雑著¶
　　　郷飲田¶
先王之道見扵記禮家書盖其跡爾鄊飲酒其一也三代以降¶
好名之君不求其本&KR0060;&KR0060;然徒舉其迹而行之世之知禮者固¶
巳執筆而議其後矣宋三百年文治之盛盖彬彬焉君子猶以¶
<pb:KR4d0590_SBCK_041-17b>¶
為未能復古其流風遺俗之見扵郷者盖猶&KR0085;徴如四明飲酒¶
有田是也及運去物改禮壊樂崩為民上者徴求而已耳召發¶
而巳耳関决趣辦而巳尓至扵郷飲禮𩔖以為老生之常談時¶
政之不足務而郷飲之田寕兼併扵浮屠氏之手而弗顧好禮¶
者雖欲復覩先王之迹而不可得庸詎知蔡君彦文起家郡吏¶
乃能毅然以禮為已任而浮屠氏亦不得不以田来㱕禮之可¶
以服人也如是㢤田既㱕矣又庸知後之君子不因是而復覩¶
先王之跡也㢤然則　君之扵禮盖義形扵色者也䓁而上之¶
使得為其所得為凡禮之所在其有不毅然者乎故余扵是田¶
重有感扵先王之蹟¶
　　　刑平編志¶
予&KR0026;刑平一編見君子有憂世之志焉盖刑者民之司命祖宗¶
<pb:KR4d0590_SBCK_041-18a>¶
之𫠦哀矜而惻怛者也承乎之日有司務守文墨奸吏因縁為¶
市率舞智飾巧以徼一切之利由是曲直混殽是非紕謬而獄¶
市日益以煩司𨽻不必問御史不必言而薦紳先生顧諰諰焉¶
操董狐之筆㫁士師之案信已枉罰餘&KR0499;毅然以懲徃&KR0134;来為¶
已任如故學士承旨長沙歐陽公侍講學士豫章掲公其扵斯¶
世一何憂之至耶天暦中詔修經世大典而歐陽公以藝文少¶
&KR0101;掲公以奎章閣授經&KR0048;寔預執筆属在秋官因攟摭國&KR0004;以¶
来記載若令申諸書及文武百司吏牘之可徴者作憲典廿有¶
二篇上稽唐律旁引百家而卒折之以經義炳如也方是時執¶
翰劄以&KR0025;者皆天下文學之𨕖而今禮部貟外&KR0048;新安程君尤¶
雅為二公𫠦器重諸所論著悉與聞而掦㩁焉二公既没君乃¶
手輯遺稿廿有五章并五刑獄空等論六章為一卷題曰刑平¶
<pb:KR4d0590_SBCK_041-18b>¶
尋自為之引杭郡守呉𨹧謝侯請𠜇置西湖書院属予序之三¶
代而降言治者無如漢唐或大綱舉或萬目張要其㱕皆以經¶
術㕘律令也文影之間貞觀之日㡬致刑措盖亦盛矣今二公¶
之脩憲典折衷衆議一本諸經務以是是非非公天下其憂世¶
之志殆欲使吾君為堯舜由此推之則刑措之效豈直漢唐而¶
巳㢤然則二公之志非是編不著是編也非程君不存刻而傅¶
之則謝侯又將樂與天下共之是固皆有憂扵斯世者&KR0002;夫二¶
公論著之旨與刑平　之&KR0003;見扵程君𫠦自引兹不著著君¶
子憂世之志與侯𠜇梓歳月傳之學官則予不敢多譲扵是書¶
　　　頌沈蘇州¶
泰山喬柯遇般郢則　堂而建都邑冀北良乗遭方歅則追¶
飈風而躡浮雲之人也冠以蠏豸而不能信其骨鯁委之銅虎¶
<pb:KR4d0590_SBCK_041-19a>¶
而未能攄其拊循是猶松之遇般郢馬之遭方歅也然二千石¶
不足以大其設施三尺法不足以騁其精神必也任重之器為¶
棟梁扵大厦致逺之姿豈可服塩車而居後塵耶¶
　　　評華莭婦¶
守莭難扵死莭良以守者身未亡而心先亡與其殞身扵頃刻¶
未&KR0002;死心扵悠乆故曰慷慨殺身易也華婦陳守莭青年以抵¶
老其艱&KR0605;無頼亦備甞矣蘇属國北海十九稔文丞相兵馬司¶
五祀同一死其心者傳云忠臣烈女不二天庸併論之¶
　　序¶
　　　通鑑續編序¶
宋司馬文正公編次資治通鑑㫁自周威烈王訖于五代其㫖¶
㣲矣考亭朱夫子因通鑑舊文別定義例為綱目以正百王之¶
<pb:KR4d0590_SBCK_041-19b>¶
大統由是千三百六十二年理亂廢興之迹世儒所甞論議而¶
不能無異者至是而後有以折其衷此著作之事學者所冝世¶
守而勿失者也近世東陽金先生病劉氏外紀之不本扵經而¶
是非或繆扵聖人乃&KR2805;摭通鑑以前由威烈王上至唐堯者簒¶
為前編出入經史百氏而一以尚書為主其事著矣若夫盤古¶
以下逮于髙&KR0605;述作之家𩔖為世逺而難言然百家𫠦記豈無¶
近理而可徴者自五代而降宋三百年度越漢唐而其世運有¶
盛衰夷夏有消長帝王將相禮樂刑政有得有失此後之君子¶
所宜執筆而為之論著者也然非貫穿古今不足以渉群籍之¶
涯非捴括機要不足以綜萬事之統非深造義理之㣲不足以¶
識是非之正此吾友陳君子經續編之作所以為不苟也盖子¶
經之先大父祕&KR0101;公以宋遺老𨼆居四明山中甞推宗綱目著¶
<pb:KR4d0590_SBCK_041-20a>¶
書以紀歴代之統其先君子教授表章家學訓𥼶惟謹子孫束¶
𩬊受是書即知先志𫠦屬甞甲以為圖傳諸同志且敷為筆記¶
一百卷蔵于家矣今又上論盤古逮于髙&KR0605;下據三史㑹于有¶
宋或近理而有徴或損繁以致約前乎唐堯者既有以&KR0024;其未¶
俻後乎五代者又有以嗣其方来北事扵通鑑較義扵綱目斟¶
酌前編而不必苟同至扵尊正統以定萬世之大分則考亭夫¶
子之特筆秘&KR0101;府君之遺意子經父子世守而㒺敢失焉者其¶
考覈之精&KR0145;&KR0213;之審固非區區謏聞者𫠦能盡識然舉其一而¶
其餘者可以𩔖見昔司馬遷論太史公所次舊聞成一家言後¶
世稱為良史子經此萹豈非師古人而明先志乎傅之學者當¶
為前編並存然則序而歸之以伺知者余固不得以苟譲為也¶
　　　送張州尹序¶
<pb:KR4d0590_SBCK_041-20b>¶
常熟言子㳺氏之郷也子㳺當春秋之季列國争衡而其為武¶
城&KR0535;獨尊信孔子之言弦歌禮樂以教之及漢興収秦民扵百¶
戰之餘而相國曹叅獨師事蓋公用其清静之&KR0003;以治齊而齊¶
大治夫清静之說與君子之道不同然馴而致之亦足以勝殘¶
去殺與民休戚則夫學子㳺之學仕子㳺之郷而𫠦以迓續愛¶
人之休烈扵變易使之淳風顧不益簡且易乎然百戰之鋒或¶
不戢扵秦漢争衡乏𫝑或不殺於列國扵斯時也欲治之以清¶
静而不先教之以禮樂乎則機軸其空瘡痍未復故今日之務¶
莫要扵教民莫艱扵拯民苟非仁足以周撫字智足以遏強禦¶
才足以綜繁𠟵㢘足以律頑貪而又將之以老成強之以精力¶
如保定張侯庸道者亦烏足以守北門之鏁鑰奠水陸之咽喉¶
𡖉翼生民股肱藩省也㢤今日用侯與侯之為今日用殆非徇¶
<pb:KR4d0590_SBCK_041-21a>¶
其名而巳盖將有以収其實也吾聞之十室之邑必有忠信常¶
熟為呉大州薦紳之徒豈無忠信非公事不至尹之室如澹䑓¶
子羽者乎斯行也吾知不待蓋公而州治矣申公有云為治不¶
至多言顧力行何如耳矦尚勉乎㢤¶
　　　送虞勝伯序¶
故宋太師虞雍公以雄姿偉略佐宋中興出入將相垂三十年¶
其經國大業之著扵章䟽忠貞氣節之形扵奏對太史氏𫠦錄¶
盖班班焉有志之士聞其風者猶足以興起而况覩其全書者¶
乎其書舊𠜇蜀中巳而燬于兵四世孫寳慶通判將復刻之湖¶
南弗果五世孫叅政當國&KR0004;尤䔍意扵此㑹故人眉州史孝祥¶
守興化聞黄伯固家實有之求之不能得至六世孫學士遭逢¶
盛際復以文章致位通顯其侍書奎章閣時甞属閩校官謝中¶
<pb:KR4d0590_SBCK_041-21b>¶
物色之中至閩適閩武官有購得之者將資以見學士未㡬學¶
士歸田里尋捐舘舎自是書之存亡無復以為意者矣與予友¶
者曰堪字勝伯扵公為八世孫一介布衣困窶無聊自其以上¶
居呉呉子弟之與儕軰者徃徃厭棄筆硯不屑事父兄故習自¶
&KR0018;以班仲叔者無慮十六七否則亦&KR0060;自縁飾為公孫子不成¶
其敝猶足以舞文巧詆與郷里少年争長雄勝伯之計顧不出¶
此獨折節以紹隆家學經紀遺書為巳任間聞松江俞子中為¶
呉理官時得其書扵魯人賈景荘氏將親徃求之斯行也天或¶
未喪扵斯文乎必有以遂其賢子孫之所求矣吾聞之君子之¶
澤五世而斬勝伯去公八世矣斯文也猶將頼之以弗墜韓愈¶
氏有言莫為之後雖盛而不𫝊勝伯𫠦謂善為人後者非耶扵¶
其行呉之能言者率為詩以相之属予序之¶
<pb:KR4d0590_SBCK_041-22a>¶
　　　送劉廷傑序¶
嘉興判官劉君廷傑將之官與之㳺者咸賦詩以餞余因酌之¶
酒而為之言曰里人有生子而甚愛之者求善嫗字之而得隣¶
婦焉婦以身任愛子之託扵人凡子之飽飢燠寒喜戚咲啼一¶
是以其父母之心為心子有不𫉬其所欲而癢痾痛疾或&KR0025;而¶
萌焉則其責悉歸扵婦而婦盖不得以隣自狎而或敢少措㡬¶
㣲不滿之辭扵其間㢤是婦也不過受傭扵人傭直滿則復去¶
為隣非&KR0002;士大夫委質為臣属則終身焉如女子之事其夫然¶
者則夫受民社之&KR0009;扵時而民之飽飢燠寒喜戚𥬇啼視隣婦¶
之字夫人之愛子者為何如㢤盖一郡之責在於長吏苟得其¶
人則或無𫠦事乎其佐苟用其人而未得則為之佐者可不慎¶
選乎此廷傑之行𫠦以為不苟也廷傑世為肅慎氏少宿衛鎮¶
<pb:KR4d0590_SBCK_041-22b>¶
　南王藩邸今&KR0025;平章政事呉𨹧公出入文武兩府以材能為公¶
　所器重凡將相公卿四方聘問之使之徃来與夫薦紳士夫之¶
　&KR0113;容扵公之門者必廷傑乎將命或進或退&KR0137;先或後得其宜¶
　則尊卑有序緩急稱情而輕重無或乖乎分不得其宜則禮失¶
　其序事戾乎情而言與分乖故非習於禮練於事逹乎分者莫¶
　克為之今廷傑扵此盖恢恢乎有餘也然則舉是措之扵郡其¶
　復有出扵尊卑緩急輕重之外者乎矧嘉興之民飢者待哺寒¶
　者待衣戚而啼人或莫知其所䘏喜而𥬇人或莫知其所&KR0134;日¶
　夜喁喁焉開口以望慈父母求善嫗以字之也乆矣廷傑行㢤¶
　吾知不待長吏而東南郡佐以治行&KR0091;者必廷傑也今之從政¶
　而以隣自狎者皆是尚烏足為廷傑告云詩凡若干首繫于下¶
　方至正庚子九月壬辰序¶
<pb:KR4d0590_SBCK_041-23a>¶
　　　　和靖先生年譜序¶
　故宋侍講尹和靖先生甞寓平江虎丘之西庵後人因築祠祀¶
　之國&KR0004;祠廢有司遷麗郡城尋請署額為書院因名曰和靖且¶
　置師弟子貟以先生之道教之而先生之道見於門人祁君寛¶
　所記語錄&KR0002;干卷前山長沈維時既巳𠜇之書院矣其出處始¶
　終言行本末著扵黄君士毅所纂年譜頋未之刻焉今山長葉¶
　顒實始出俸廪為之倡而儒士陸寕因率同志若干人裒錢以¶
　相之用是譜與語錄並傳而先生之道益著矣初先生棄舉子¶
　之業而&KR0025;程𠦑子也豈非&KR0082;聞聖賢之道乎及遭難靖康脫身¶
　劉豫間関百罹誓死不屈當是時也知不辱師門而已焉太師¶
　張公浚趙公𪔂之倫交口論薦不絶扵朝玄纁束帛之使趣召¶
　赴闕者相属扵道盖非先生之志也及屢召屢辤䘚辤弗獲遂¶
<pb:KR4d0590_SBCK_041-23b>¶
以布衣入侍&KR0052;帷為帝者師其&KR0134;講也每齋宿而後進深覬所¶
言悟主以利天下此則師門之志而先生奉以周旋盖所謂不¶
失其正者也然張趙二公去位秦檜以議和&KR0060;柄而君子小人¶
遂與夷夏同盛衰而宋之為宋盖可知巳先生獨毅然不顧上¶
䟽切諌且移書責檜皆不報此其自任以天下之重何如也而¶
道之不行盖非先生之不幸也扵戯先生之道不必行扵秦檜¶
先生之譜不必不傳扵後世盖譜傳則道𫝊秦氏之子其如天¶
下後世㢤先生家世爵里與師友授受之懿在列傳墓誌伊洛¶
淵源語錄皆可考是譜也盖攟摭諸書叅以已聞而先後次苐¶
之俾百世之下誦其詩而讀其書者&KR0026;乎此亦可以由階及户¶
而窺其奥矣維時顒皆郷貢進士云至正&KR0605;丑二月癸未序¶
　　　送鎦治中詩序¶
<pb:KR4d0590_SBCK_041-24a>¶
自兵興以耒所在文武百司知守章程䘏民𨼆夫田婦桒不廢¶
生聚者呉越數郡而已彼城邑丘&KR0469;蒿莱蔽野&KR0600;狼虎貙之属¶
呼曹命群以荐食生人者又何其烈也將相公卿日夜身先士¶
旅沐雨櫛風以與此𩔖﨑嶇百𢧐者夫豈為室家計㢤列郡長¶
佐所與周旋駿奔視百𢧐雖不同然附摩有重輕設施有緩急¶
非素與國家同休戚謹法度而識情偽者則或未足以勝其任¶
也姑以杭秀二郡言之呉𨹧謝矦豈弟温文有良吏之風故俾¶
守杭以股肱藩國而京口鎦君出儒入墨機辯䟽通故俾為治¶
中以副之而杭以治秀之為郡在蘇杭之間&KR0018;海控江出其租¶
庸以佐軍國盖重地也僉謂永嘉陳君師古&KR0738;人䔍信不回委¶
以民社宜無與譲遂由行中書貟外&KR0048;擢同知都事又以鎦君¶
為賢俾去杭與共治焉夫豈故為是紛更也㢤亦以父兄子弟¶
<pb:KR4d0590_SBCK_041-24b>¶
夫婦長㓜安生聚力田桒務其什一以供公上恢復之基庻㡬¶
在此𢧐之力也然𢧐可以捍患不可以致治任致治者其惟大¶
夫士乎彼驅民扵&KR0600;狼虎貙之口者其不仁亦甚矣今欲反其¶
不仁而治之無他亦在扵輕重緩急之間而已鐂君甞協恭所¶
以與謝侯収治効扵杭其扵緩急輕重盖習聞而身試焉者今¶
去而之秀使協恭陳君其無異謝矦則治秀如治杭無二道也¶
謝矦方入叅帷幄與公卿將相左&KR0096;衡右規矩以激昻文武百¶
司之執事鎦君𫾻歴二郡有如疇庸考績宜不在他有司之後¶
况以武捍患以文致治譬猶使舟人操舟車人御車苟各務盡¶
其所長則未有一日而不千里者也鎦君勉乎㢤與君善者咸¶
分題賦詩以華之余不佞故為之序(至正辛丑二月丁酉)¶
　　　贈盛㫁事詩序¶
<pb:KR4d0590_SBCK_041-25a>¶
余辱以末僚承乏呉𨹧公幕下其所以比肩而從事者行中書¶
省貟外&KR0048;桐川錢君行樞宻院都事秦郵盛君㑹稽蔡君也三¶
四人者生不同里閈業不共師友喜怒&KR0738;憎不均嗜欲一旦共¶
官守服官政論議趨舎舉措謀為亦何有扵世㢤頋不苟同以¶
徇𫝑不求異以徼名譬之五音必調以琴瑟則怗懘消而和平¶
作矣盖天下之事是是而非非固無所容其心也公方合四方¶
俊英&KR0347;傑之士率貙乕驃悍梟雄之將苦心勞思誓先天下為¶
社稷生民削除&KR0852;孽非細務也吾等出焉不能擐甲胄操干櫓¶
與猛士銳䘚争一决之鋒扵疆圉間入焉不能興利除害進賢¶
退不肖效㣲勞扵廊廟之上又可不協恭盡力去嫌逺疑黜比¶
暱布公道庻㡬禆&KR0024;&KR0093;毫扵幕下乎盖公之奉國與吾等事公¶
以𫝑分言則子弟之扵父兄也以休戚言則心腹肘腋衆竅百¶
<pb:KR4d0590_SBCK_041-25b>¶
骸無一非要害者此吾三四人所素同心榮瘁死生以之自信¶
不疑非一朝夕矣黽俛鞠躬夜以継旦然而不敢自必其&KR0137;濟¶
否也今年秋盛兄由都事擢断事官仍以職事&KR0674;杭分樞府實¶
公所論也盖國之大事在兵兵之大紀在法法之得失在人苟¶
得人矣則綱而理之其要舉扵上張而翕之其事存於下然属¶
任之顓責成之厚非素清謹明恕守正不囘如君者亦或未足¶
以堪其命也由是而言則銓量予奪或輕或重視幕府為何如¶
㢤雖然凡文武百度鉅細緩急幕府莫不預聞而畫諾焉今君¶
所職固前日相與協恭盡力所謂以琴瑟調五音消其怗懘底¶
扵和平者也彼同舟遇風呉越相救况子弟之事父兄肘腋之¶
衛腹心在吾等實不啻乎推是道也雖不敢必其或濟與否然¶
無所容心扵是是非非在此而不在彼吾等與君尚敢不益務¶
<pb:KR4d0590_SBCK_041-26a>¶
　自勉乎㢤同幕之士用韓詩分韻賦五言六韻為君贈而錢君¶
　倡之臨海陳基序之至正&KR0605;丑七月甲子也　詩曰　銀鞍白¶
　玉珂&KR0093;鞚黄金絡同趍紫&KR0340;署共入紅蓮幕衆馬敢睎𩦸累鷙¶
　不如鶚一舉空冀群𠕅舉翀&KR0705;廓天髙霜力劲日净秋容薄君¶
　家漢廷尉朂㢤諒無怍¶
　　　　送邵同知序¶
　越在禹貢掦州之域距杭裁百里前代士大夫厭居侍從者多¶
　求&KR0024;外服而好事者又多喜杭越山川風物之勝其能言者又¶
　各為詩文誇羙之如唐元白諸公是也國家承平百年尤慎守¶
　倅之選然士大夫求&KR0024;外者或多喜請越至語杭則或有難色¶
　盖杭在東南號為一都㑹天下所謂聲色伎巧竒珍綺麗之物¶
　可以娯耳目適口體者舉集其市然物盛人衆奸偽亦滋出股¶
<pb:KR4d0590_SBCK_041-26b>¶
肱近臣或枋政藩輔或持部使者節威行福隨聲与𫝑角守倅¶
吏民之本也今進則承風旨徇要束退則具文書備稽考又退¶
則送徃劳来或恕失一&KR0744;飽之&KR0794;扵人是務士大夫起布衣至¶
守倅亦榮矣然時異事殊慎黜陟者固莫嚴扵守倅爲守倅者¶
槩莫難扵杭杭豈&KR0205;不如越㢤𫝑有使之然者則其流風不得¶
不與之俱靡爾及四方有變杭亦荐遭兵燹向之所謂耳目口¶
體之奉舉集其市者至此亦澌盡扵是而愛吏民之&KR0009;眎承平¶
無事時宜益難矣淮南邵君師賢由治中進同知郡事其閔閔¶
焉日與執事最下者協恭守長拊摩瘡痍内則實儲偫餽邉¶
外則繕城壘戒非常供億紏紛以夜継旦殆四閱寒暑矣然而¶
未始有難色者盖方靣將相以生人欣戚爲己任其率下也不¶
務苟承風旨具文書賔客徃耒亦不敢屑屑焉責&KR0744;飽之&KR0794;扵¶
<pb:KR4d0590_SBCK_041-27a>¶
有司其鞠躬盡瘁者惟民所好𢙣時其緩急而先後之此今日¶
之務將相之所責成而師之所不敢不勉也師賢亦何容其心¶
㢤亦盡其在已者而巳爾今年春將相多其能復舉之倅越越¶
與杭雖皆楊州之域相去僅百里然其人有老死不識聲&KR0694;𠆸¶
巧珍綺靡麗者尤其賢者服詩書賤者力田畒老老而長長百世不¶
能易也扵戯越其猶有先王之遺風乎故承平以来越㝡號易¶
治任&KR0009;守倅者亦㝡號得人今越與杭民力俱澌盡然為之上¶
者信能因其俗而以義使之則易治之風越猶有不待甞而後¶
&KR0134;者師賢勉乎㢤扵其行為賦詩送之而書以為序¶
　　　送湯都事序¶
呉與越唇齒之國也承平無事時脩二千石職貢而已一旦群¶
醜怙終所至騷動呉獨不愛三江五湖之利結驩四方豪雋折¶
<pb:KR4d0590_SBCK_041-27b>¶
莭與士大夫同勞苦戮力方面股肱天下頼之越以勾踐遺民¶
日夜&KR0013;堅執銳與猛士勁䘚争先赴死以捍禦浙水東上流逋¶
誅之敵如浙西有警&KR0186;提枹鼓走聴約束雖蹈水火弗頋也越¶
中或有緩急則䥫&KR0016;戈船水陸赴援恐後盖天下以呉為股肱¶
呉以越為唇齒越以將為司命而幙府又將之肘腋心膂也然¶
為越選重將易為將求賢佐難盖舉古者或迂扵事守文者或¶
繆扵情知常者未必知變善㫁者不必善謀兼是數者之長而¶
又俶儻知大体𫾻歷樞省受知公卿而不矜為苟同者其惟行¶
樞宻都事湯君乎君字仲舉淮南人昔為行省属椽時㑹越有¶
變甞攘臂起行問出萬死不顧一生倉卒决利害以定之今也¶
從容赴越將任肘腋心膂之&KR0009;扵幙府視昔倉卒定變之時事¶
𫝑不同然使主將総大綱湯君理百度言聴計納克盡所長將¶
<pb:KR4d0590_SBCK_041-28a>¶
事或曰州視縣雖巳崇然同知為貳職縣視州雖益卑然尹為¶
長吏尹之職固顓矣然自辰及酉弊弊焉率以事&KR0674;大府雖飢¶
渇不暇飲食乆之僅得以最考称扵時由是言之為尹孰與佐¶
州為貳職亦較然明矣夫鞠躬州縣與偃蹇布衣出處固大不¶
侔矣然使事親讀書無或慊扵心又庸知造物者非𫠦以玉成¶
之也㢤又曰夫祿所貴子逮養者以其能推以及民也徳常為¶
縣治行可&KR0091;其殆知所推乎自兵興以来芻粮&KR0266;械水陸𢧐攻¶
之具&KR0145;給扵州者不一而足而奸吏並縁為市又貿貿焉日夜¶
侵牟朘剥乎其間田里之民噢咻呻吟而䘚未知所休息者由¶
上之人不知所以推之之道也徳常既知推之扵縣矣則夫舉¶
而錯之扵州譬之醫者之用藥取其巳驗之方而試之則必未¶
有痿而不起傴而不信者也徳常勉乎㢤吾恐是州同知之席¶
<pb:KR4d0590_SBCK_041-28b>¶
不暇暖而有司者將不得以尋常繩尺較歳月扵徳常矣予与¶
徳常善故扵其行以或者之言告之然不以頌而以規者盖知¶
之深所以望之厚也¶
　　送禇士文序¶
始予未識禇士文氏見其手書宋真文忠公所撰居官四箴筆¶
力峻整&KR0059;&KR0060;&KR0738;重之及與士文友又知其言行文學皆不苟也¶
篆𨽻扵書爲最古習之者必其人之師古者也濮陽呉孟思師¶
故吾衍子行子行之書號師古孟思學之終身不變士文之書¶
扵孟思不少譲孟思巳矣今之𫠦謂師古者非士文其誰歟余¶
生也後不及見子行幸甞與孟思善孟思以書知名貧約自將¶
平居鄉里獨喜赴人之急世之知孟思者獨其書而已至其爲¶
人知者或鮮也孟思沒吾乃今得士文焉士文扵書&KR0145;法秦相¶
<pb:KR4d0590_SBCK_041-29a>¶
斯漢中&KR0048;邕唐令陽冰諸家罷精神二十年為人書古今文章¶
𠜇金石徃徃傳諸好事者夫篆&KR0674;書之不絶如綫士文師古獨¶
不&KR0520;嗟乎慕古人而不巳見有師古人者如見古人焉此余之¶
𫠦以愛重士文者乎士文以書㳺公卿大夫間公卿大夫之為¶
詩為文&KR0091;道其為人者口相属聲相和也然則世之不知士文¶
者盖鮮矣余雖不足以知士文然方資士文以師古而士文持¶
州判官牒將赴官海寕而余不得㽞也士文甞以蔡氏書融㑹¶
成章所謂舉子業試有司不利間用薦者授鄱陽邑丞尋以材¶
略佐軍中朝廷錄其勞授之今職士文之行也謂余曰吾方¶
有吏責扵時子幸愛厚我獨無一言以辱&KR0059;我乎余應曰諾盖¶
余與士文皆師古者而士文之書獨為著稱夫文忠公百世之¶
師也而士文又雅好書其箴其言曰㢘曰仁曰公曰勤此四三¶
<pb:KR4d0590_SBCK_041-29b>¶
言者實律已撫民存心莅事者之規矩&KR0096;衡也士文書其辭則¶
必師其心師其心者善師古者也以此為吏不既茂矣乎與士¶
文交徃者率賦詩以贈余因為之序¶
　　記¶
　　　呉縣脩學記¶
平江属縣麗郡城者二縣皆有學而今三皇廟實宋景祐間呉¶
縣與學官舊址也其徙今郡城西賔興坊廟序齋庖凡四十餘¶
楹則紹定初縣令趙善翰實改卜焉淳祐之際縣令趙汝趾更¶
繕完之　國朝混一郡縣通祀孔子而呉縣學至正七年逹魯¶
花赤馬祖憲甞一修葺十九年縣尹張&KR0052;斵石作櫺星門甚偉¶
而廟學更十餘寒暑摧圯就壓槩未遑有植其仆而剔其螙者¶
兹縣尹楊侯由行中書&KR0122;史以闓敏亮達膺是選甫下車即謁¶
<pb:KR4d0590_SBCK_041-30a>¶
先聖先師環視内外慨然以振興為巳任頋教官方虗席而學¶
廪告乏且乆適郷貢進士呉興莫孜客呉郡侯雅知其賢因折¶
節以學事委之遭時多故民罷扵力役侯徒手扵百廢之餘計¶
未知所出間謂孜曰呉民雖困顇苟以義&KR0134;之冝無不用命者¶
賢父兄察侯意𫠦属咸奮曰吾侯為政殆知𫠦謂後先緩急者¶
乎夫禮義之可以為國也乆矣矦今不鄙夷呉民而欲以禮義¶
畜之甚盛舉也故宋太師魏國文正公九世孫范廷珎等率緡¶
錢合五千有竒為&KR0113;學費未㡬縣之浮屠氏&KR0149;巖寺住持　標¶
䓁謂其徒曰吾與儒者雖異師然衣且食焉日與編户之甿俱¶
以什一之賦徭于縣幸天恵賢侯非唯編户者有頼吾徒亦&KR0060;¶
有休利焉彼編户者不敢自愛其力以佐矦興學吾䓁獨敢&KR0059;¶
愛其力乎亦相勉以貲若干緡来𦔳侯曰吾事其殆庻㡬矣乃¶
<pb:KR4d0590_SBCK_041-30b>¶
擇縣曽勤練有幹局者司其出納侯辰入暑縣事退&KR0186;至學親¶
較百工惰勤以程督之中為大成殿後為明倫堂傍為两廡為¶
齋廬規制大略悉遵紹定之舊而以堅撤腐以直支傾材必貞¶
工必良視馬侯所脩或有間矣其周之而為官墻&KR0130;之而為階¶
戺缺者&KR0024;之漏者覆之隉阢者填之使安夷之使平其丹堊之¶
澷漶者飾而新之两序&KR0025;祀先賢像剥落而&KR1580;昧者更繪而神¶
明之扵是上棟下宇内垣外墉奠者益崇以嚴弊者益完以好¶
入其廟儼乎其有臨也升其堂肅乎其有容也師生教飬秩乎¶
其有序也&KR0052;始至正甲辰蜡月壬寅訖扵明年如月甲子既竣¶
事侯率僚佐行𥼶奠禮退集師弟子貟講六藝之文因歎曰吴¶
為縣地方百里學官與縣治俱麗郡城而境内之人散䖏山澤¶
有不得朝夕肄業於學者亦多矣乃呼其父兄而告之若曰吾¶
<pb:KR4d0590_SBCK_041-31a>¶
欲俾若里有社社有學學有師以教若子弟可乎皆應曰諾居¶
無何百里之内孩頌相聞口誦詩書而身踐儒行者相属於道¶
隣州呉江之民曰奚士龍聞而慕之割&KR0059;田九十畝有竒来㱕¶
以&KR0071;&KR0338;稍于學侯亦弗之拒也訓𨗳鄧徳基黄本䟽其事請書¶
于石吾聞學校廢興視守令之賢否此古今&KR0192;論也承平以来¶
為守若令者不駿奔扵期㑹則攘臂扵賦歛鞠躬扵簿書盖八¶
十年扵此矣其不以文具視學校者㡬何人㢤及天下有變向¶
之所謂駿奔攘臂且鞠躬焉者䘚莫知𫠦以救之楊侯起家為¶
材&KR0122;一命縣長吏當百𢧐創痍之際視承平𫠦不暇者&KR0002;可以¶
少緩而侯頋汲汲焉束帶詣學正色一呼應者如響而異端之徒¶
隣州之民不謀而至者恐後禮義之足以感人也盖若是方是¶
時郡守馬君以師帥之軄綱理乎其上楊矦以縣大夫与丞鄭¶
<pb:KR4d0590_SBCK_041-31b>¶
翀簿王造典史舒昉劉惟志&KR0134;相乎其下上下一徳求學校之¶
無興不可也使凡職守令者皆知不以文具待學校而長民者¶
必以禮義先天下而天下有不足平者矣楊矦爲縣未朞月而¶
善政𩔖此者不一而足以不繫扵學故不書侯名&KR0212;字好徳鄱¶
陽人董是役者縣曹史李質沈瑞學吏樊龍也(至正二十四年五月/辛巳言巳)¶
　　　常熟州脩學記¶
常熟儒學宋端平&KR0004;縣令王爚實重脩距今若干歳而常熟陞¶
縣爲州又若干年矣至元皇慶間州人楊麟楊鳯曹南金再力¶
新之自是又若干年至正庚子教授天台陳聚以教養餘力莭¶
縮衆費即其弊螙者而繕且葺焉越二年今守禦元帥兼知州¶
事海陽盧侯視事之日即謁先聖先師環睹廟學思有以振其¶
&KR0440;墜方是時兵興民困侯知其不堪命乃呼麾下而謂之曰吾¶
<pb:KR4d0590_SBCK_041-32a>¶
　與若属扞兹土方面將相不以吾為不省辱委之民社而民社¶
　𫠦先者曰學校吾將用&KR0002;属力斯事其無乃以吾為厲巳乎皆¶
　曰斯盛舉也敢不唯命扵是輸財運甓執斧操墁者奔走後先¶
　惟侯所欲為凡前人之所巳葺而不能不圯缺與未及修而在¶
　所不容巳者冝其緩急而次苐之内而禮殿論堂傍而兩廡齋¶
　舎外而櫺星學㦸門與夫丹陽公洎后土氏之有祠采芹之有¶
　亭小大畢舉該費錢如干緡皆捐巳俸與學官無𫠦與庀役如¶
　干工悉給軍伍而民不知擾工既訖功侯率同僚以時奠謁享¶
　獻有容師弟子貟教飬有𫠦士民具瞻咸曰始侯為州將首繕¶
　州城以衛吾父兄令領&KR0022;伯又飾儒宫以教吾子弟侯有徳扵¶
　吾州甚厚盍有紀述以圗不朽乎乃伐石来徴文為記&KR0060;甞&KR0026;¶
　春秋之法常事不書非常事而後大書特書屢書不一書之常¶
<pb:KR4d0590_SBCK_041-32b>¶
熟在古爲要荒之地在春秋爲丹陽公言偃子㳺之郷在今爲¶
呉甸名邑凡郡縣通禮孔子而常熟由宋端平迄今廟學亦㡬¶
偐矣然承平之日海内晏安民無𢧐闘之虞邑無桴鼓之警搢¶
紳君子仕文學之里役易使之民其視今日爲何如及天下兵¶
興𫠦在城邑爲&KR0469;生民淪胥水火其幸而免者不鞠爲魚&KR0079;足¶
矣尚遑恤夫學校之廢興也㢤矦起家武弁身擐甲胄手執干¶
戈戮力與&KR0311;讐𢧐甃完城堡爲國藩屏此其職也至扵學校承¶
平大夫尚或有𫠦不暇而矦扵多事之秋乃能不煩學官不勤¶
民力親率師徒致力扵此而完且速&KR0002;是是非𫠦當書者乎吾¶
聞州之民有利學田而奪之者聞侯之風其必有興感者焉夫¶
正其經界謹其出納使𥙊祀以時教飬有方此矦有繫扵學者¶
謹述之以示也他羙政亦夥當委之載茟者兹不悉云¶
<pb:KR4d0590_SBCK_041-33a>¶
　　　守約齋記¶
聖人之道髙矣逺矣七十子之徒學焉而僅得其一體曾氏之¶
子專用心扵内&KR0026;其言行之存扵問荅者殆以守約爲本乎守¶
約云者反而求諸巳之謂也夫爲學而不知反而求之其不務¶
爲空虚髙逺者㡬希太尉府&KR0122;史淮南姚君伯升以守約名其¶
居南行䑓治書侍御史周公伯温既爲篆其顔以余辱有一日¶
之雅又俾文申其義予以爲聖人之道如天之髙也如日月之¶
逺也三千之徒莫不峩冠裒衣濟焉將焉以並㳺乎申夭之際¶
日夜俛焉孜卒不過各得其一躰而曾氏之子在三千之徒獨¶
以魯稱頋知以約自守悛焉以夜&KR0071;旦不敢少有騖髙忽近之¶
心故一貫之㫖卒用是而心領神㑹扵一唯之頃然則守約云¶
者曽氏之子𫠦以學聖人之律令歟始吾辱與伯升㳺迨今且¶
<pb:KR4d0590_SBCK_041-33b>¶
十閱寒暑矣而其容貌之魁偉望之者知其為逺大君子也乆¶
而與之䖏則持心也謹而恪操已也卑而譲出詞也謙而退修¶
已也果而銳其反而求之扵巳也益䔍施之於事也益謙舉而¶
措之扵物也益恕𫠦謂君子篤已之學或其庻矣乎嗚呼聖人¶
不復作矣士生乎百世之下欲求聖人扵百世之上&KR0213;曽氏之¶
子吾無望焉然欲學曽氏之學者盍以守約為&KR0096;衡姑用為記¶
　　　小丹丘記¶
予五世祖由永嘉徙台之臨海距城百里而逺臨海之山大率¶
自天台支分綿綿延延若萬馬東奔而飲于海予家實在焉予¶
蚤孤不逮事先君子甫児時即有四方之役道過天台不復能¶
記憶少長閱天下圖經𫠦載始知天台為名山而予家去山之¶
逺近了不能隃度也豈惟山㢤宗族婣黨親䟽穉耊要亦不能¶
<pb:KR4d0590_SBCK_041-34a>¶
　盡悉郷人有自東而西㳺偶與之接者聲相劳苦乃或始知其¶
　䟽戚逺近否則不相知者十七八予少以貧賤役四方乆居于¶
　呉婚娶于呉育子女于呉衣帛食稲于呉母没𦵏于呉之壌㒒¶
　妾厮飬皆呉人盡室皆呉語而予獨操越音于其間予𫠦䖏亦¶
　豈得巳乎㢤覉旅四方食飲服御與呉人異者或鮮矣四方之¶
　人遂皆以呉人目之而予老且仕不出呉境吾自視亦呉人而¶
　已乎今年春予於𫠦居西偏治廢圃可半畝即其中陋屋三數¶
　椽稍治葺之因扁曰小丹丘昔晋孫興公賦天台有曰仍羽人¶
　扵丹丘後之人遂以丹丘為天台之別&KR0091;予今扁之盖猶有昔¶
　人不忘其土之意乎予生於台台之戚婣少長不必親也予長¶
　於四方而呉之家室子女不必䟽也而治圃也何以丹丘為㢤¶
　且予五世祖家臨海而五世之上不必知也予今居呉而後扵¶
<pb:KR4d0590_SBCK_041-34b>¶
予者亦不必其知也凡人五世而親盡親盡則塗人而巳自予¶
以徃未能為𡍼人則或猶用知者故予扵圃焉發之予扵圃不¶
遑締搆之事屋上棟下宇皆仍舊稍加塗墍者予𫠦能也江湖¶
好事者或持梧桐篠簜橘柚芭蕉薝蔔萱蘭之属耒則雜藝扵¶
圃客自淮海遺以兩鶴甚潔白可翫同門友起居&KR0048;金華戴𠦑¶
能善為古文詞予求為之記而又自志云云者恐人不知予非¶
呉人而後之人不知吾為台之人故詞繁而不暇畧爾¶
　　墓志銘¶
　　　鄭國公并夫人合葬墓志銘¶
公諱懋字徳懋宋末避難通州因占籍焉父道榮贈㕘知政事¶
榮陽郡公母王氏榮陽郡夫人公少負氣豪宕以信義稱扵人¶
妻夫人戴諱妙寕嚴重寡言執&KR0345;織麻枲以奉𥙊祀賔客號盡¶
<pb:KR4d0590_SBCK_041-35a>¶
婦道今呉王居郷時公常&KR0025;之㳺夫人間&KR0060;視知其非凡謂其¶
子元明曰此人豪也盍謹事之且為次子元紹求昏至正癸巳¶
王舉義兵江淮間公首率元明䓁居麾下夫人内則綜家事給¶
餉餽親製𢧐士之服窮晝夜不倦外則撫士䘚如已子人皆樂¶
為之用今江浙左丞吕公珍来自興化夫人見其俶儻因為公¶
言公與語大恱即分授以兵使事楚國公俾居左右而属任之¶
無何公以疾卒秦郵之東郭年六十有四元明以兵事嚴藁𦵏¶
海𨹧之茅山及師渡江元明䓁奉夫人居吳時年㡬六十祁寒¶
盛暑織絍不廢雖貴且富服御飲食如平時獨好施予鄰里有¶
不給者賑之恐後呼元明䓁誨之曰&KR0002;等由布衣起畎畝遭遇¶
非常克有今日吾聞之大丈夫所自許者忠與義耳尒苐盡力¶
事上母曠乃職貽吾憂以至正甲辰正月得疾元明元紹朝夕¶
<pb:KR4d0590_SBCK_041-35b>¶
侍湯藥弗違左右夫人力疾語之曰我疾殆無他&KR0002;䓁受重&KR0009;¶
勿以我故怠乃事也乙巳八月有司論功封爵公贈榮禄大夫¶
淮南行中書省右丞追封鄭國公夫人封鄭國太夫人命下病¶
已亟即呼元明䓁曰妻祔于夫禮也&KR0002;父&KR0096;厝淺土其將有待¶
乎今仕于吳&KR0002;䓁親則胏附任則股肱義不可去墓在泰非吾¶
𫠦以即安也我死必與&KR0002;父合葬于吳此吾志也是年十月廿¶
五日卒于正&KR0397;享年六十有六子男十人長元明榮禄大夫江¶
浙等䖏行中書省右丞兼同知樞宻院事次元紹昭勇將軍江¶
浙行樞宻院判官餘皆先卒孫男十三人女六人元明䓁告遷¶
公柩遵治命也&KR0004;夫人之䘚也基赱弔焉右丞與院判奉其客¶
樞密都事㑹稽姜漸之状泣拜而言曰元明之先實宋魏王廷¶
羙十世孫宋亡避地通州當是時先祖年甫十三匿姓潘氏所¶
<pb:KR4d0590_SBCK_041-36a>¶
因以為嗣戴亦宋宗室外孫元明䓁遭時多故未遑請於上復¶
姓氏今不幸先夫人奄棄諸孤雖纍然齊絰不敢忍死去苫塊¶
然合塟之命不敢忘也今謹奉先公之柩至矣卜以是年十一¶
月甲申合𦵏于長洲縣習義郷上苧之原𦍒吾子哀而銘之基¶
觀自古豪傑舉事率不階尺土而妻勉其夫父勸其子䘚以義¶
氣相許與成大業兹因公夫婦父子而&KR0026;今之世豈偶然㢤乃¶
按状為銘曰　奕宋胄匿姓民間低佪草野備甞艱艱提擕二¶
季擇主而&KR0025;曰有内𦔳克昌厥宗子服戎行母躬&KR0345;織以給餽¶
餉以供矢石有来孔武眎如已子曰惟二季無間兄弟天啓吳¶
&KR0022;臣忠母貞生膺顯爵殁垂令名我作銘詩以告来裔上苧之¶
原有崇弗替¶
　　　王處士墓志銘¶
<pb:KR4d0590_SBCK_041-36b>¶
至正二十六年歳次丙午六月庚辰王處士卒于盤門之寓廬¶
基蒲服赱就位哭弔王遣内史諮議某元禮典喪事越六日元¶
禮以状授予為銘維夏五䖏士&KR0397;疾王命基走其門問状時處¶
士巳不能言顧侍旁老婢使億度欲言之意若曰臣幸老王土¶
死無憾矣基以其言復王哀之即命善醫候疾今不幸由是不¶
起而基官太史銘固其職不敢辤乃序而銘之處士諱鑑字明¶
卿姓王氏世為真定晉州之安平人曽祖用祖彬考𤦛台州寕¶
海丞妣畢氏䖏士少侍父官江南遂𨼆居呉門娶李氏子男一¶
人曰淳先廿五年䘚故今無子䖏士病且革以畢夫人弟之孫¶
為後名継善扵是䖏士年七十有三矣王命有司買地呉縣靈¶
巖郷穔山之原𦵏之時七月丁酉也初江南内附中原士大夫¶
多不樂仕南方寕海府君以將仕&KR0048;任吉安路安逺縣丞獨歎¶
<pb:KR4d0590_SBCK_041-37a>¶
曰臣子豈可以卑小官憚逺渉而使逺人不䝉朝廷之恵乎即¶
馳至縣縣入争裒金銀以獻府君謝不受召其人慰遣之三年¶
遷平江吳縣尹以善理民著稱未㡬㑹京部以前除州縣官多¶
躐䓁著令咸降二䓁府君巳受七品秩因改授將仕佐&KR0048;徽州¶
路休寕縣主簿遭母喪時丁&KR0104;未著令君曰吾扵母而不盡吾¶
情何以教民乎即觧官持服去服闋轉登仕&KR0048;台州寕海縣丞¶
治行如在呉縣時府君年未五十即謝事居呉時天下承平南¶
服無事四方衣冠皆樂居吳中䖏士日侍府君左右入則躬定¶
省職温清出則&KR0025;搢紳諸老講經義為文詞俊邁機警為同軰¶
所推服及基㳺吳時䖏士年已五十餘議論風采髙明倜儻朋¶
友過門無少長皆樂與傾盡家貧無甔石之儲應門獨一老婢¶
客至&KR0186;扣鄰家門問酒酒至&KR0186;對客𠟵飲酒盡再謀雅善談論¶
<pb:KR4d0590_SBCK_041-37b>¶
然不及時事亦未始以一毫私已事干人如此者終其身處士¶
少與弟鈞同學扵燕至順改元鈞舉進士及第終沈丘縣尹府¶
君以鈞貴追贈&KR0025;仕&KR0048;真定路安平縣尹妣畢氏封宜人處士¶
遯跡江湖𨼆徳弥耀中外論薦前後章皆不報処士平生博學¶
為文章多不留稿特&KR0738;唐人近體詩時有𫠦賦詠皆平實沉毅¶
如其為人晚年貧益甚莭益堅閉門獨居足跡不出門者二十¶
年晏如也王初入吳獨求處士之廬而訪之䖏士與言皆仁義¶
為得民心之本甚嘉納焉甞語人曰王處士吾友也故其䘚之¶
日用深悼之且曰王處士以節義髙天下然貧無以為喪凡送¶
葬䘏家有司悉任之嗚呼此䖏士之所以髙天下也是宜銘曰¶
鳴呼處士受材孔良出言&KR0098;&KR0391;遇興廟廊而不膺棟梁懐璧而¶
蔵嗚呼其可傷¶
<pb:KR4d0590_SBCK_041-38a>¶
　　　傳¶
　　　　𫝊古民傳¶
　傅古民者金華人也善方數尤&KR0201;鍼術里中長者如故侍講黄¶
　公最慎許可頋折節與古民善在朝與公卿言輒&KR0091;道古民古¶
　民亦雅欲逰京師行至毘𨹧㑹公請老㱕江南古民亦弗果行¶
　遂以醫知名蘇常間倫軰因徃徃推重古民遇竒疾必引與㕘决¶
　每議論出入&KR0149;樞太素言無所譲人用益多之初古民至㑹稽¶
　見老翁病僂伏行市中甚苦群児聚&KR0026;狎咲之古民惻然曰此¶
　所謂戚施不能仰者也頋蒼頭耴鍼砭視其俞刺之有頃翁徐¶
　起信背掉臂挺然以去若無𫠦甚苦者時宣城貢公泰甫爲郡¶
　理官聞而異之已而貢女之子病風搦亟迎視之古民曰此客¶
　熱干正氣法當&KR0778;以散之用其言而愈去年冬予婦有疾&KR0049;古¶
<pb:KR4d0590_SBCK_041-38b>¶
民胗之曰此胃口蓄熱故病脾痛善嘔而食不下噎炙中脘砭¶
上脘尋交&KR0778;以&KR0024;瀉之時方雨雪或難之古民曰此拘士之論¶
逹者不耴也由是病旋已古民療疾多竒驗𩔗此古民性簡直¶
不苟合至用其術鮮或能過之也¶
夷白子曰宋南渡時金華傅氏聚族數百口緦服同㸑世稱為¶
義門國初有以嵊縣尹致仕與里人王鏡潭俱淂鍼法扵故¶
竇文正公者盖古民之先大父也王氏有子亦克世其業然論¶
五診乃適度量規矩&KR0096;衡繩墨以別百病傅氏尤有𫠦授云¶
夷白齋稿&KR0024;遺¶
