# -*- mode: mandoku-view -*-
#+TITLE: 夷白齋稿
#+DATE: 2015-09-23 10:27:18
#+PROPERTY: JUAN 11

¶¶
　　長律¶
　　　送顧用之知階州¶
磊落階州尹風流淮海人剖符新出牧觀國早充賔愷
梯臨民¶意賢勞報主身威儀何棣棣辭氣復恂恂河水
遙通漢天文逈¶入秦度闗雞戒曉行路斗移春鸚鵡如
<pb:KR4d0590_WYG_011-1b>
人巧蒲萄勝酒醇王遵¶方叱馭張翰漫思蓴斧扆憂黎
庶銓衡重守臣致身須老練報¶政莫逡巡¶
　　　送謝㕘政十八韻¶
帷幄掄材日君侯許國年三吴修職貢六合倚藩宣絳
灌功難<md:KR4d0590_SBCK_011-1b>¶並龔黄政獨賢金湯新設險琴瑟重張絃借冦
心逾切安劉䇿¶最全忠甘周顗泣勇著祖生鞭殺氣連
區夏妖氛亘海壖丹心¶期捧日赤手欲擎天緑愛蘇堤
栁紅依庾幕蓮此行真特達臨¶别更留連夜䠞西湖席
<pb:KR4d0590_WYG_011-2a>
春逥震澤舡輕風催解䌫落日慘離筵¶浩蕩十年客衰
遲百慮牽眼青慚阮籍頭白事孫堅迹忝樞機¶近恩沾
雨露偏委身同草莽報主乏埃涓知已青雲上忘形太¶
古前願君容一壑隨分老林泉¶
　　　挽安圖右丞¶
我昔遊京邑公方振羽儀諌垣推謇諤經幄重論思國
器魁羣¶彦風猷竦百司讜言從忤世直道不容私落落
匡君畧桓桓¶輔世姿太阿元自利白璧本無疵河潰圖
<pb:KR4d0590_WYG_011-2b>
身禦嵩頺誓手支此¶心㕘日月沒齒却磷緇民亦多勞
只天胡不憗遺扶顛摧柱石<md:KR4d0590_SBCK_011-2a>¶謀國毁蓍龜垂死猶憂主
平生不負知顧兹忠孝訓與爾子¶孫期諡法原忠始恩
光邁等夷衰榮増感慨存沒係安危墓木¶秋應拱風塵
日未衰傷心行道者和淚讀豐碑¶
　　　挽郜同知¶
循吏古希有斯人今亦亡魂應歸海岱身已𦵏桐鄉官
近二千¶石年幾八十霜秋風悲拱木愛日在甘棠賔客
<pb:KR4d0590_WYG_011-3a>
羊求輩兒孫王¶謝郎史臣司衮鉞宜與發幽光¶
　　聮句¶
　　　至正十一年正月一日遂昌鄭元祐龍門僧良
　　　　琦臨海¶陳基聮句送匡廬道士子彦成歸越
　　　　兼柬蕭靖復盧益¶修
嵗¶朝逢王春雨雪暗吴下行人當明發(祐/)别袂𢡖莫把
飄颻賀<md:KR4d0590_SBCK_011-2b>¶監舟(基/)蹀躞靈運馬山馹梅始繁(琦/)溪舡浪仍
打行紆荘舄唫¶(祐/)去結逺公社禹穴紬奥編(基/)蘭亭集
<pb:KR4d0590_WYG_011-3b>
羣雅神運鶴氅朗風標¶鵝經寫(祐/)䨥鳬繼遐躅千秋祝
純嘏(基/)信憑囬潮尾春融枯樟¶骻(祐/)越臺瞰蓬瀛胥濤
駕龕赭(基/)白戰隠鞍甲緑糈酣&KR0678;斚(祐/)¶智囊倒精悍詞
鋒發侈哆(基/)蕭臺多神仙盧敖本靜者道樞混¶溟滓語
穽脱謑髁(祐/)但令冠峩峩&KR0533;羡綬若若滄海等稊米黄¶
金直土苴接籬或落髪短褐不掩踝捷比矢離弦勇如
金躍冶¶青雲步伊始白雪和殊寡(基/)土膏動勾萌春情
滿原野(琦/)桂樹¶歌詎已栁枝折難舎(基/)别夢梁月墮清
<pb:KR4d0590_WYG_011-4a>
談松風灑(琦/)蓬藋既可¶居蘆菔自堪鮓(基/)望望玉山阿
來期卜燈灺(祐/)¶
　　絶句¶
　　　髙郵湖<md:KR4d0590_SBCK_011-3a>¶春深湖水漾汀洲耿七公祠在上頭蒲帆十幅東風順
明日從¶君到楚州¶
　　　次韻吴江道中¶
兩袖清風身欲飄杖藜隨月步長橋僊人有約歸林屋
<pb:KR4d0590_WYG_011-4b>
共飲甘¶泉聼玉蕭¶
　　　次韻臨平道中¶
杖䇿從軍事戰征簡書人畏漢章程去年此日山前路
十萬妖¶兵一鼓平¶
　　　題柯慱士畫竹¶
羣玉仙人佩水蒼金莖分露服琳琅曽將天上昭華琯
吹作飛¶龍奉玉皇¶
　　　題宋陵梅竹圖<md:KR4d0590_SBCK_011-3b>¶
<pb:KR4d0590_WYG_011-5a>
自從廷論主和親毛潁陶泓入御頻數葉寒梢吹欲折
爭教扶¶起北枝春¶
　　　題摩癢馬圖¶
將軍日日過南山射虎原頭暮未還獨繫驊騮枯樹下
秋風摩¶癢箭瘢㾗¶
　　　寒林讀書圖¶
側耳幽泉入&KR0444;㝠近人嘉樹蔚空青掛冠擬事陶貞白
學注神¶農本草經
<pb:KR4d0590_WYG_011-5b>
　　　畫馬圖¶
殷郎妙寫三神駿彷彿一嘶風滿林如此權竒世常有
可能當¶價不論金¶
　　　倪元鎮畫<md:KR4d0590_SBCK_011-4a>¶西池亭館帶芙蓉雲水蒼茫一萬重此日畫圖㸔不足
滿簾秋¶雨夢吴淞¶
　　　次劉徳芳經歴¶韻
白露池塘野翠荷越羅衣袖覺秋多梨園子弟今華髪
<pb:KR4d0590_WYG_011-6a>
唱得開¶元供奉歌¶
　　　次韻送彦成玉山¶
石路穿雲海湧山潮來爽氣有無間獨憐禹穴清狂客
買得扁¶舟載酒還¶
　　　其二
着&KR0282;溪頭日日過驪駒歌㫁奈君何虎邱山下東流水
爭似春¶愁一半多¶
　　　和玉山韻
<pb:KR4d0590_WYG_011-6b>
西子湖邊蘇小宅錦宫城裏薛濤家來時荳蔲初含蕋
别後菖<md:KR4d0590_SBCK_011-4b>¶蒲又著花¶
　　　又
愧我風情如栁絮多君才思似春江無端養得秦吉了
日日呼¶人向碧忩¶
　　　東林半榻題謝仲和墨竹¶
謝家公子晉風流寫竹渾如黄澹㳺道人相對東林下
滿室清¶颷生素秋
<pb:KR4d0590_WYG_011-7a>
　　　又
疎篁翠著滄洲雨老樹青含太古春想見解衣盤薄處
為渠爛¶漫寫天真¶
　　　蒲栁鶯鵲圖¶
髙栁風葉繁短蒲春露薄為問出谷心何如在原樂¶
　　　山茶折枝¶圖
江梅與水仙難兄復難弟一節傲氷霜無心媚桃李<md:KR4d0590_SBCK_011-5a>¶　　　月季折枝圖
<pb:KR4d0590_WYG_011-7b>
瑞葉時時緑靈葩月月紅天非私雨露人自競春工¶
　　　臨平¶
氛霧不見人晨曦忽生嶺倉卒過臨㔻舟眠猶未醒¶
　　騷¶
　　　悼鶴(并序/)¶
　世稱浮丘伯善相鶴浮丘伯相鶴如伯樂之相馬所
　貴乎良馬¶者非以其能千里乎而鶴固仙者之驥一
　舉而千里者也然世¶無浮丘伯而鶴之能千里者豈
<pb:KR4d0590_WYG_011-8a>
　少哉彼羅而致之以充耳目之¶玩者雖復寵之乗軒
　食以厚祿亦徒取其羽毛之潔白音聲之¶髙逺舉止
　之馴雅己耳非以其能千里也甚有鎩冲天之翮辱
　青雲¶之姿傍徨䠞恧使與雞鶩爭稻稷競腥羶以支
　朝夕之用餒而燕<md:KR4d0590_SBCK_011-5b>¶雀從旁鼔翼且得以睥睨而竊笑
　之矣是以神消色沮𢠵惘低¶摧秋髙露零引吭長嘆
　若將求哀于人而卒無有知其意者嗚呼¶夫有仙驥
　之才千里之志縱世無浮丘伯亦豈無好事者如支
<pb:KR4d0590_WYG_011-8b>
　道林和靖輩矜其懊惋養其羽翼以遂其軒舉乎然
　而不少隐忍卒以¶憤懣喪情偃蹇悒怏不樂而化悲
　夫故余為賦以悼之雖¶不敢自附上皇樵人若乃繾
　綣悲傷愍其不幸則亦庶幾勒銘¶之遺意云爾其辭
　曰¶
吁嗟鶴兮孰使有千里之質而不翔寥廓乎彼夭鳥獲
貰于硩¶簇氏兮而爾乃不逭夫矰繳乎汩雞鶩俾溷飲
食兮孰若集瑤¶池而㳺冲漠也困幽樊以媟止息兮孰
<pb:KR4d0590_WYG_011-9a>
若挾飄風而薄雲漢也¶浮丘邈其弗顧兮信斯生之不
淑彼支公或可幸而覬兮顧踽¶焉不屑此汙瀆載營魄
屯其道于㝠漢兮秉明心逝將焉告山<md:KR4d0590_SBCK_011-6a>¶川紆曲兮天地
圜方爾神㳺兮爰翩翩乎帝郷濁世多患兮天¶上差樂
御飛仙而下上兮侣鳯蹌而龍躍嗟爾鶴兮孰從而訊¶
之生曷喜兮死亦易悲茍庶乎其一致兮則余又奚愴
怳而¶歔欷¶
　　　弔岳武穆文
<pb:KR4d0590_WYG_011-9b>
亘天地而長存兮惟孝與忠㕘日月以齊明兮惟徳與
功昔有¶宋之多賢兮禮彬彬其在魯彼絳灌或弗喻乎
文兮隋與陸豈¶良于用武何夫子之英傑兮文與武其
並施篤忠孝以為輿兮¶載功徳以驅馳當建炎之播越
兮遵典午之遺轍豈將相之無¶其人兮夫子獨臨危而
激烈友萇𢎞于千載兮偕吴胥而上下¶猗嫖姚豈獨方
畧兮矧孫吴又長於用寡使君王而不忘嘗胆¶兮則功
業豈卑于范蠡使左右而不信夫讒賊兮則斯讎豈容<md:KR4d0590_SBCK_011-6b>¶
<pb:KR4d0590_WYG_011-10a>
須㬰而緩死彼便佞固不足誅兮此廷臣豈皆不淑懐
長城曽¶不少救兮棄神京逝將誰復嗚呼自古皆有死
兮余獨于夫子¶而永傷谷可變而為陵兮海可變而為
桑炳父子之昭昭兮葢¶彌久而有耿光弔孤塜于西湖
兮拜新廟于北山跽陳辭而敬¶酧兮凛生氣之桓桓¶
　　　弔徐節孝先生文¶
嵗行聿其將暮兮弭余節于淮之隂出郭門而溯九原
兮余獨¶慕夫子而悲吟間嘗竊觀乎聖門兮每服膺于
<pb:KR4d0590_WYG_011-10b>
曽氏後若人葢¶千載兮夫子實匑匑乎踐履嗟事親莫
先養志兮夫子一何其¶恂恂謂事死有甚事生兮夫子
早已質之于鬼神充百行于一¶原兮其所養者正直炳
文質之彬彬兮信有言者有徳昔有宋¶之重熈兮曰惟
以孝為治聖人作而萬物覩兮鳯鳥豈得髙飛<md:KR4d0590_SBCK_011-7a>¶而逺逝
紛束帛又加璧兮眷側席于邱園育菁莪沒齒鄉校兮¶
禮彌至而道彌尊少余粤在束髪兮知嘉言之是服謂
君子之¶思孰先于善兮斯奉盈而執玉嵗冉冉其不與
<pb:KR4d0590_WYG_011-11a>
兮汨余未知所¶之叱其馭于九坂兮奈何不畏隕踣而
顛躋奉遺體而式夫子¶之閭兮凛淵深而氷薄反余躬
其或庶幾兮尚惓惓于先覺率¶僚友而拜黄壚兮羞秋
菊而薦寒泉仰泰山而企喬木兮誓有¶永而勿諼¶
　　　清暉樓辭(并序/)¶
　吴興沈仲説甫學古有文事大母無間言所居東林¶
　有樓曰清暉金華王君子充記之以文余因推本其¶
　志而為之辭曰
<pb:KR4d0590_WYG_011-11b>
東林兮北渚有樓兮式宴以處&KR0034;不臒兮丹不塗梠圜
不過規<md:KR4d0590_SBCK_011-7b>¶兮方以為矩環之兮樹竹植之兮蘭杜白雲兮
在上原泉兮在¶下仰挾烟月兮俯臨風雨山之峯兮水
之浦緑宛宛兮清暉輝¶其承宇入事有親兮出㳺有所
昏兮旦寒兮暑温凊適兮時以¶序原有秔兮隰有稌軒
有醁兮肴有羜汲清流兮甘如乳搴幽¶芳兮菲菲襲余
鳴琴兮酌酒樂清暉兮受天之祐¶
　　　歸鶴解(并序/)
<pb:KR4d0590_WYG_011-12a>
　吴興沈仲子以所畜雙鶴善鳴者遺其婣魯施氏至
　則¶喑不□常時且相顧低徊若悵焉有懐舊之意魯
　施¶氏閔之復以歸仲子則欣然鳴且舞不輟赤城山
　樵¶見而感之乃為作歸鶴解¶
客有羽衣𤣥裳過余而言曰吾胎化之屬也家于青田
毓貞姿¶于浮曠挺孤標于飛翰因金氣而乗火精兮稟
陽徳而長年世<md:KR4d0590_SBCK_011-8a>¶宗長于羽族兮躬服馭乎神仙接帝子
之蜺旍兮乗大夫之華¶軒㕘鸞鵠于阿閣兮簉鵷鷺于
<pb:KR4d0590_WYG_011-12b>
九天挾浮雲而凌飛霞兮㳺清¶都而朝上𤣥顧嘗脫飛
彈于桂陽撫故鄉于華表横江湖而徘¶徊望青雲之縹
緲渇想瑤池之泉饑憶瓊田之草金風颯而知¶秋玉露
零而知曉感蕙帳之夜空悵毘丘之路杳美荀瓌之純¶
孝樂蘇耽之好道托軒墀以並萃期嵗寒以相保矧義
侔金石¶之固契恊芝蘭之深始不間于青蠅兮終靡惑
于孔壬念懿親¶于疇昔修雅好于方今辱使者以將命
貽公子以好音余自慚¶于弱羽彼過重于兼金于是影
<pb:KR4d0590_WYG_011-13a>
遲遲于中路情慘慘于故林目¶瞳瞳以乍晞雲屏屏而
載隂意欲往而復止目反顧而哀吟眷¶碧沼以黙黙盼
翠竹以喑喑豈伊人之不淑愴暌離之莫任幸¶憣然而
見惻獲遂余之初願覽歸途而聮翩尋前盟以繾綣慕<md:KR4d0590_SBCK_011-8b>¶求友之鶯鶯襲于飛之燕燕將翡翠以戱苕偕鳯鳥以
翔甸嗟¶汨沒于雞羣修羽儀于霄漢惟吾子之好修秉
中心之孔嘉假¶清言以達志庶察余之匪他諒去就之
不茍誓卒嵗以婆娑余¶方俛焉以荘聽客忽不知其所
<pb:KR4d0590_WYG_011-13b>
之但聞九臯之餘音如助余之¶嗟咨¶
　
　
　
　
　
　
　夷白齋稿巻十一¶
<md:KR4d0590_SBCK_012-1a>¶
<pb:KR4d0590_WYG_012-1a>
欽定四庫全書
　夷白齋稿巻十二¶
　　　　　　　　　　　　　元　陳基　撰
