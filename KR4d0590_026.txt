# -*- mode: mandoku-view; -*-
#+TITLE: 夷白齋藁
#+DATE: 2015-09-12 01:27:49.957939
#+PROPERTY: ID KR4d0590
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 26
#+PROPERTY: FILE SB12n0745-026夷白齋藁-卷之二十六.
<pb:KR4d0590_SBCK_026-1a>¶
夷白齋藁卷之二十六¶
　　　　　　　　　　　　　　臨海　陳　基　著¶
　　　　　　　　　　　　　　金華戴良　編¶
　　記¶
　　　思善堂記¶
勾吳張熈載氏力田事親扵松𨹧同里有郷黨薦紳之譽嘗讀¶
書至公父文伯之母𫠦謂民勞則思思則善心生而歎曰羙㢤¶
乎其言之也孔子之使弟子志之其有以夫乃即𫠦居扁曰思¶
善堂且謂余曰願為之記夫人位乎兩間𫠦謂善者與生俱生¶
也然中人以下㦯不&KR0014;不淪胥委靡而為其土𫠦遷故心之善¶
惡生扵民之勞逸民之勞逸原扵土之沃瘠是以䠂有桂林之¶
饒江湖之利其民侈靡而不務夲趙有邯鄲之冨四通之衢其¶
<pb:KR4d0590_SBCK_026-1b>¶
民矜飾而喜逐末唐獨以土瘠民貧其人皆勤儉而質朴憂深¶
而思逺故聖王之用民也有貴乎瘠土焉勾呉今之䠂趙也陸¶
海之産夥扵桂林&KR0375;遷之貨盛扵邯鄲其土盖可知矣而&KR0260;衣¶
皮冠唅菽飲水之民若熈載者頋諰諰焉曰以孝弟力田為務¶
若將自食其力如蟋蜶詩人之𫠦賦者噫豈聞陶唐氏二遺風¶
而興起乎盖不淪胥扵其土而&KR0014;蚤夜乎其思此中人之𫠦難¶
而君子之𫠦與也使勉焉弗𦘕循之有序則近之事親逺之事¶
君無適而不與善者周旋扵洞洞屬屬之間而薦紳之譽將不¶
止扵郷黨矣易曰素履徃無咎熈載其尚念之至正十二年冬¶
十月甲子記¶
　　　鋉雪軒記¶
人恃五榖以生而世之𥊏茶如五榖者豈以其&KR0014;蠲昬滯𥼶煩¶
<pb:KR4d0590_SBCK_026-2a>¶
壅亦飬生者之助乎昔陸羽既著茶&KR0052;張又新之徒復祖述羽¶
論水之品第有二十而雪水則其殿也吳郡囙了堂上人少㳺¶
四方學出世聞法而嗜茶則不啻如羽焉既歸老其郷而其郷¶
之水冝茶且麗又新𫠦記有若虎丘松江者殆與南零恵山相¶
伯仲上人頋舎不耴而獨&KR0060;竊焉有事扵品苐之殿者以自名¶
其軒曰錬雪且上人𥊏茶如五榖盖不可一日輟者也然猶必¶
待有雪而後錬之豈命軒之意乎盖嘗&KR0025;上人而論茶矣井焉¶
而新薪焉而火活始也爽朗乎若晴空之行浮雲終也&KR0127;盈乎¶
如白花之耀陽春或薄者為沫厚者為餑紛綸汹歘與雪同物¶
故茶之蠲煩釋滯猶雪之𨹧弭毒害也煩滯𥼶而後五榖之㓛¶
全猶毒害弭而後萬物之天遂也故不必虎丘松江而水之品¶
存斯善乎水者也不待涸隂沍寒而雪之用&KR0085;斯善乎雪者也¶
<pb:KR4d0590_SBCK_026-2b>¶
而其𫠦以䟽靈源溉舌本浸&KR0075;乎禪恱之味䇿勲乎飬生之外¶
斯善助五榖者也正使世復有羽將&KR0562;焉而心味之不暇尚奚¶
品苐之殿云乎㢤然此亦自有色香味者而言之尔當其未始¶
有色香味也真妄𠖇合名實交丧果孰為雪孰為非雪乎故即¶
是軒而觀謂上人𫠦錬為雪固不可謂之非雪亦不可意頋安¶
得六根互用舌頭具眼者與上人言之至正十二年十二月廿¶
有一日韋羌山人¶
　　　夲源禪院記¶
距黄巖州治之南五里有山曰龜山延祐間大比丘無住禪師¶
㝎公居之州人李竹心氏黄克仁氏許野夫氏孟𡨜菴氏皆慕¶
師之風往来精舎為方外逰至順二年辛未枽門契如知師雅¶
有延待十方雲水之意爰即舊圖新得地南隴之半而遷焉州¶
<pb:KR4d0590_SBCK_026-3a>¶
之信女金氏周氏徐氏黄氏施錢刻木肖圓通大士𧰼荘嚴崇¶
奉蔚為寳坊今𫠦謂本源禅院世以甲乙守之者也師慮衆集¶
而食不&KR0071;則事&KR0549;群居而律不嚴則業堕既買田若干畞擇其¶
徒㢘畏通練者主其入又&KR0010;推一人為衆𫠦服者居首座凡禪¶
誦動作威儀之則一遵百丈清規而九旬之夏&KR0113;持惟謹盖師¶
族居州之西橋髙曽祖皆以貴胄&KR0025;學考亭朱子且&KR0666;而師也¶
生禀㳤靈㓜篤慈忍少長事祖及父兄孝且㳟旣終飬&KR0186;蟬蛻¶
萬縁謁方山寳公扵杭之南屏願以&KR0004;服而師事焉山器而度¶
之時年二十有八具戒首謁無涯際公扵婺之智者一言懸觧¶
頓造玄関&KR0071;見鐵山璚公而歸老是山&KR0085;不越閫者垂三十載¶
以至正元年辛巳八月二十四日委化闍維之日珠圜玉潤名¶
曰舎利者無筭遂建塔山之西𪋤春秋七十有三夏臈四十五¶
<pb:KR4d0590_SBCK_026-3b>¶
後八年己丑師之上首弟子一恒不逺千里介其&KR0025;文煥以院¶
之始末師之出䖏大梁徵文為記勒諸貞石以昭示方来按龜¶
山即委羽山俗𫠦謂俱依山者也道家者流號為天下第二洞¶
天云有真人嘗&KR0127;舉扵此今師以世家舊族即有入空懐寳厥¶
躬退蔵扵&KR0097;始也捋以滅迹韜光終也遂以順縁闡化扵是崇¶
基易構宅勝面陽佛燈照大有之天梵宇廓空明之境凡挈瓶¶
錫背笈篋由天台鴈蕩而来者至是如歸人謂俱依之兆職此¶
可徴吁夫豈偶然而巳㢤為其後者服師之服居師之居尚知¶
培夲濬源蹈䂓迪矩使無上福田利益羣品則甲乙之傳其未¶
艾乎庸囙恒之請而為之書若夫工之鉅細費之多寡其末也¶
茲可以略云是&KR0010;七月既望¶
　　　省委官河南杜君政蹪記¶
<pb:KR4d0590_SBCK_026-4a>¶
至正十二年壬辰春海㓂&KR0670;&KR0519;運汝㓂䧟湖㐮蔓延江東西江¶
浙行中書省出師捕禦選材略素著者𤰅瀕海要害地嘉興為¶
郡負海控江左拱錢唐右連吴㑹而其地若海塩舊邑澉浦黄¶
灣境接島夷商通卉服大艘鉅舶與醜類鯨鯢相出沒有司防¶
禦雖不敢&KR0520;尚慮勢庳事緩思得勇果有器局者捴之而行省¶
難其人河南杜君由吉安路緫管府知事寓杭慷慨論海事其¶
言剴切行省聞之大說遂命君乗傳涖澉浦往来黃灣䓁地以¶
警非常凡以海為事者皆𨽻焉君入郡擇&KR0014;吏自随甫至首誅¶
𠒋殘無頼素為民患者海昌群盗怙终捻𢙣已乆至是亦殄㓕¶
逺近聞夙莫不慴伏平章㝎㝎公多其為勞以名酒錫以束帛¶
金帶君念習海之民貧不安業則易變今欲弭盗而不知息民¶
知息民而不知减塩筴之正薄商旅之稅猶治疦而不察其端¶
<pb:KR4d0590_SBCK_026-4b>¶
雖有善藥無如之何也乃條其事以聞行省&KR0025;之未㡬㓂入杭¶
湖常三路相&KR0071;失守浙右騷動㓂退生民塗炭者十八九君𫠦¶
涖之地綿亘三百里獨晏然無&KR0178;民父兄相語曰生我者父母¶
衛我者杜君也君曽大父元帥公䇿勛先朝開閫河南河北大¶
父嘉議公湖南宣慰使司同知元帥府事父儒林公河南行中¶
書省左右司貟外&KR0048;剖符授龯奕世載徳君伯仲鳴玉曵紱後¶
先踵武今君扵此特以行省之命折衝一時保𨤲一境而&KR0014;恪¶
㳟給興利除害使民不忘若是有如執干戈以衛社稷俾克配¶
其前人則其大書特書屡書不一書者豈不卓然偉丈夫㢤故¶
既述民父兄之意又推夲君先世大略并勒之石庶上之人欲¶
知君者扵此有徴焉君名　字　云　十三年癸巳　月¶
　日記¶
<pb:KR4d0590_SBCK_026-5a>¶
　　　天恵賢首教寺記¶
吳門天恵賢首教寺郡沙門如山安公之𫠦建也公世居松𨹧¶
家本士族父吴伯熈甫隐居奉佛毋王氏崇信惟謹及公之生¶
母感異夢爰在稺&KR0010;性禀殊倫少長出則服膺世典入則䔍意¶
真乗父母察其不群聴以出家愽訪名師不計寒暑徧&KR0677;祕義¶
尤嗜華嚴理暢心融殆若天授間讀大報㤙䓁篇而嘆曰吾佛¶
𫠦說廣大悉備眷求其端實在孝敬扵是食粗衣菲而心專扵¶
色飬錙積寸累而志扵報本既由儉勤得致饒益則以其贏購¶
地扵郡城之東廣袤若干歩度材庀工作菴以居日益月増廓¶
而為寺&KR0052;始扵　年　月落成扵　年　月門闥閎¶
麗殿&KR0397;&KR0201;深講堂言言東西有序以至栖&KR0052;之閣選物之場方¶
丈之室與凡齋庖庫&KR0067;其法𫠦冝有者靡不備完公扵此身先¶
<pb:KR4d0590_SBCK_026-5b>¶
戒律率徒閲蔵&KR0052;梵並宣雜華芬郁荘嚴殊勝士民具瞻前僉¶
行宣政院事　張公嘉乃休績為請扵　帝師寵錫今名俾¶
為十方禮聘清&KR0565;䟽主之嫡傳者開山演教既竣事尋以寺之¶
顛末徵文以為記世言浮圖氏善以小致大以難致易盖用力¶
勤者其㓛愽刻意專者其効速矧其心懷頋復嗇巳厚親肇開¶
圎頓之門永表&KR0503;逺之地迓續華嚴之奥學紹隆賢首之正宗¶
且未始持簿赱民間資銖&KR0112;之𦔳扵人若安公者非用力勤而¶
刻意專者乎為其徒而居其居者皆知以弘道報夲為務囙其¶
𫠦以成嗣而繕葺之則無福田仰以衍　無彊之丕祚俯以荅¶
罔極之&KR0059;㤙而吴門之有天恵天恵之宗賢首將與東南列刹¶
競爽無窮𫠦謂㓛之愽者日以興効之速者日以固此盖公之¶
志而余之𫠦樂道也故為之書使勒貞石云至正十二年¶
<pb:KR4d0590_SBCK_026-6a>¶
月　日記¶
夷白齋藁卷之二十六¶
<pb:KR4d0590_SBCK_026-6b>¶
