# -*- mode: mandoku-view -*-
#+TITLE: 夷白齋稿
#+DATE: 2015-09-23 10:27:18
#+PROPERTY: JUAN 23

¶¶
　　記¶
　　　雪齋記¶
顧君進道讀書笠澤之上而謂余曰吾幸為太平之氓
獲於耕¶釣之餘從事某丘某水之樂而其所謂卉竹禽
魚凡以資耳目¶之玩者子嘗執筆而賦之矣今吾即所
<pb:KR4d0590_WYG_023-1b>
居東偏築室曰雪齋杗¶楶不斵尚朴也丹艧不施尚質
也覆而為宇環而為堵䟽而為¶牖宻而為奥皆飾以堊
者尚素也入我齋者晃然如積雪之朗¶於目焉因以為
名者尚白也然未有為之記者敢復以煩執事¶可乎夫
雪之時義亦逺矣詩詠之春秋書之風人賦之慮無<md:KR4d0590_SBCK_023-2a>¶不
窮其意而子也又何以加焉余惟進道寔吳巨族環溪
而居¶甲第相望故家喬木之下疇不以華侈尚之而其
寒暑昏旦¶所取以為藏修㳺息者曽不以彫琢塗飾為
<pb:KR4d0590_WYG_023-2a>
美而上棟下宇結¶勝於桐軒藥砌緑隂翠雨之中者不
過曰朴曰質曰素曰白而¶已至比物興喻又獨取於𤣥
冬之雪噫何所尚與人異哉况¶鳴玉紆朱乗堅䇿駿上
可以狎聲勢於公卿下可以夸光耀於¶閭里進道皆不
屑為之而淡然一室恬退偃息章甫逢掖之與¶俱雅歌
素琴之是適其清風㓗操殆將蟬蜕渾濁而與詩之所¶
詠春秋之所書風人之所賦者同歸㓗於歲寒而已矣
以視同流¶合汚淟涊淪溺而不知反其初服者若將凂
<pb:KR4d0590_WYG_023-2b>
焉而逺去之詎可同日¶而語哉此其所謂雪齋可以觀
進道之志矣吾聞有道者之端居¶也無所待於外而虚
室生白焉進道蓋嘗與有道者㳺尚何以<md:KR4d0590_SBCK_023-2b>¶余言為哉¶
　　　愛日堂記¶
松陵于和仲躬耕以養其父母余友錢君伯行題其所
居曰愛¶日堂且徴余文以記之昔者揚雄氏有言事父
母自知不足者¶惟舜乎不可得而久者事親之謂也故
孝子愛日美哉乎何其¶言之不詭於聖人也夫天下孰
<pb:KR4d0590_WYG_023-3a>
有親於父母而切於人子者哉¶然父母之年一喜一懼
而人子之心則有幸不幸焉故曽子¶之善養志者能知
其不可復者而先施之也季路之興感於風木¶者欲致
養而親不待也與其富貴而不待孰若貧賤而先施此¶
孝子之心所以不能自已也蓋徃而復來者日也衰而
不克復¶盛者人也徃而復來者無紀極衰而不可復盛
者猶須臾此¶則百歲之中無非可愛之日一日之内無
非致愛之時推是心也<md:KR4d0590_SBCK_023-3a>¶人皆有之聖賢獨先得其所同
<pb:KR4d0590_WYG_023-3b>
然耳彼具聖人所同然之心而¶弗知踐焉不有其身者
也不有其身者自暴自棄者也今既不¶甘於自暴亦不
安於自棄而又際世承平安居畎畒出不驅馳¶於王事
入克承懽於朝夕上棟下宇俛仰具慶而靖温修瀡之¶
職無恝焉世之仁人君子得全斯樂者蓋鮮矣和仲抑
何其幸¶歟然天下之幸不能以久居人子之心不可以
不懼知懼然後¶知愛知愛然後知不足此揚雄氏所以善原
聖人之心而錢君又善¶私淑於揚子而鍚類於和仲也
<pb:KR4d0590_WYG_023-4a>
吾聞顔淵之孝勝於猗頓含菽緼¶絮美於紆朱佩玉和
仲其勉之哉¶
　　　崑山州重建城隍廟記¶
江南既入職方而崑山為吳雄邑元貞初縣升為州皇
慶中徙¶治太倉而城隍之神寓祠於興徳廟延祐丙辰
夏旱判官馬祥<md:KR4d0590_SBCK_023-3b>¶禱之輙應乃改祠於海寧寺經藏殿泰
定甲子逹嚕噶齊道僧¶始為建廟然亦草創而已至正
丁丑史侯元章來治是州首恤¶民隠均賦役嚴教條期
<pb:KR4d0590_WYG_023-4b>
月之間威肅恵漙凡前政號為不便者¶侯皆優為之而
崑山之治遂為江南州牧稱首於是大新孔子¶廟修州
治創増常平倉等皆不勞民而事集爰相神宇圗¶改作
而州人顧瑛以衣冠故族耕隠界溪之陽時以長者稱
之¶知侯之意則忻然以廟事為己任蓋十年前瑛曽夣
與神接¶神語之曰歲在攝提龍御於斗必有良牧式康
式阜吾宫當大¶汝其左右汝尚識旃及是適符所夣然
則廢興之故神固已¶定之久矣先是州治之前無正路
<pb:KR4d0590_WYG_023-5a>
侯乃除地為平橋以通車¶馬之徃來而廟故在州之東
南地既湫隘制亦卑陋乃更擇地¶之西南北日以遷焉
度材鳩工經始於至正十年某月某日落成<md:KR4d0590_SBCK_023-4a>¶於前為正
殿後為寢宫棟宇穹如門廡翌如昔所未¶備今皆完美
神明奠居於斯為妥搃為屋若干楹而所費一出¶於瑛
焉州人士因各持牲酒來享且曰吾州非惟生齒之庻
貢¶賦之煩甲於郡而地瀕江海風檣浪舶出没島夷卉
服之區朝¶發而夕至寔要害之地也今幸天恵賢侯既
<pb:KR4d0590_WYG_023-5b>
飭署居以衛我復¶興學校以教我蓄義粟以活我吾方
倚侯以為金城湯池而侯¶顧以金湯之固神而明之式
祐民社埀休無窮鄉之善士又克¶聞義而起趨事如歸
是使我父兄子弟世世依神以徼福者悉¶侯之賜也乃
相與伐石徴余文以為記余聞城隍之神肇自吳¶越其
來乆矣崑山由縣陞州且徙治要害地神之為祠自不
可¶緩然上下數十年而始大興於今豈非廢興之故神
明知之已¶久而史侯之賢不獨生民是依而神明亦從
<pb:KR4d0590_WYG_023-6a>
有頼乎史侯為州<md:KR4d0590_SBCK_023-4b>¶設施次第要為審所輕重者然廟為
役㝡巨而瑛也獨任不煩¶公私而成之速工之美若此
盖上以善勸下下以善應上感孚¶之理固自有不可遏
也史侯善政可書者不一¶兹得叙其係於廟者如此是
歲庚寅某月某日記¶
　　　虛齋記¶
有為黄老之學曰虚齋者莫知其為何許人也或見而
難之者¶曰夫積氣為天風雨霜露寒暑皆天也積塊為
<pb:KR4d0590_WYG_023-6b>
地山川丘陵草¶木皆地也人具百骸九竅以屈信呼吸
乎兩間殆與積氣塊同¶類耳果何獨以為虚乎虚齋曰
嘻若何言之悖也夫人囿形於¶兩間固無異於山川丘
陵草木也其所以屈焉伸焉呼焉吸焉¶於其中而能與
造物者超鴻濛混希夷㳺於太虚之家而周流¶於風雨
霜露寒暑之表者蓋必有神而明之者矣神而明之者<md:KR4d0590_SBCK_023-5a>¶何虚以待物者也故曰惟道集虚此吾所以齋其心乎
此吾所¶以一厥志聼止於耳心止於符乎此吾所以虚
<pb:KR4d0590_WYG_023-7a>
室生白其猶日¶月星辰之有光耀於積氣之中者乎是
道也顔氏之子得於宣¶尼者也莊周氏所以浮㳺於人
間世者也若何言之悖乎客唯唯¶而退虚齋子亦鯈焉
不知其所之或曰匡廬道士有云于太虚¶者世傳以為
將家子好俠任氣有口辨能文章於書無所¶不讀自以
為才髙不為世用遂披道士服為黄冠徃來吳越¶間為
玉山顧隠君所知吁此豈即其人非耶予聞其言之合
於道¶也故録以為記
<pb:KR4d0590_WYG_023-7b>
　　　思善堂記¶
吳郡袁氏居長洲之蛟龍浦者世為衣冠之族與吾友
者曰可¶立寔克以勤儉好學自振先人之廬悉讓其昆
弟而自卜築<md:KR4d0590_SBCK_023-5b>¶吳江之同里奉母氏居焉既名其堂思順
又屬余發其義以¶記之昔者孔子繫易至大有之上九
曰天之所助者順也人之¶所助者信也履信思乎順又
以尚賢也是以自天祐之吉無不¶利也蓋上九處大有
之極而能下從六五君子象之則克以盈¶滿為戒謙退
<pb:KR4d0590_WYG_023-8a>
自將况天之所助恒在於崇善而崇之至又莫¶大於尚
賢乎且君子居大有之時固當用其剛明之徳出時遏¶
惡揚善代天工養庶類然非大車以載如九二公用享
於天子¶如九三匪其朋如九四厥孚交如如六五則不
若初五之無交¶害上九之自天祐也今可立以頴㧞之
姿駿發之氣使其明目¶張胆髙視濶步如名駒利器得
以折衝馳騁於大有為之世則¶其才足以任重忠足以
守節謙足以制盛孚足以交上下昔人¶所以駕輕車就
<pb:KR4d0590_WYG_023-8b>
熟路遇盤根錯節而鋒不少挫者非若人之徒<md:KR4d0590_SBCK_023-6a>¶與乃今
逺去江湖卜居清曠蓄書過百城樂與賢大夫士攷論¶
前言徃行以奉親教子為務察其心之所思殆將仰獲
助於天¶跡其身之所履又將俯獲助於人斯堂也蓋所
謂固忠厚以為¶基闢仁義以為户樹禮讓以為垣廣孝敬以
為奥守之以恭儉持¶之以悠久而積善餘慶庶幾日與
父子夫婦兄弟¶周旋於壺閫之中天且弗能以奪之而
况人乎然有¶大者不可以盈故受之以謙今可立既克
<pb:KR4d0590_WYG_023-9a>
以大有而作室厥子¶復以知謙為肯搆則思順之澤如
水之有源其來也孰得而禦¶之乎詩云樂只君子保艾
爾後又曰子子孫孫引之勿替是為¶記¶
　
　
　
　
　
<pb:KR4d0590_WYG_023-9b>
　
　
　
　
　
　
　
　夷白齋稿巻二十三¶
<md:KR4d0590_SBCK_024-1a>¶
<pb:KR4d0590_WYG_024-1a>
欽定四庫全書
　夷白齋稿巻二十四¶
　　　　　　　　　　　　　　元　陳基　撰
