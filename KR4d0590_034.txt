# -*- mode: mandoku-view; -*-
#+TITLE: 夷白齋藁
#+DATE: 2015-09-12 01:27:50.326221
#+PROPERTY: ID KR4d0590
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 34
#+PROPERTY: FILE SB12n0745-034夷白齋藁-卷之三十四.
<pb:KR4d0590_SBCK_034-1a>¶
¶
<pb:KR4d0590_SBCK_034-1b>¶
夷白齋藁卷之三十四¶
　　　　　　　　　　　　　　臨海　陳　基　著¶
　　　　　　　　　　　　　　金華　戴良　編¶
　　傳¶
　　　湯婆傳¶
湯婆者臨賀人也其先妵錫氏世傳當殷時嘗媵有莘氏與伊¶
尹鼎爼同事湯囙更以湯為氏周成王時太公立九府圜法其¶
族有配金父之長男為適婦者嘗得異術扵上清童子夫婦俱¶
衣五銖服以通扵神眀最為世𫠦貴後漢有錫光者盖其苗裔¶
也子孫生産桂陽山谷間往往出而効用扵世日煆月煉大小¶
方圜惟人意𫠦欲以故皆器重之獨&KR0670;婆之業者不問貴賤至¶
今猶妵湯&KR0137;曰上世以湯泉郡為其湯沐邑故以地為氏然不¶
<pb:KR4d0590_SBCK_034-2a>¶
可考婆銀色而鉛質皤腹縮項軆肥白如瓠&KR1167;&KR0831;泊不𥊏&KR0112;稷¶
五味每祈寒獨好飲熱水飲畢即屏氣黙黙擁&KR0013;就床蓐鰥寡¶
老人見其温燠寡言率喜親習之最善煦嫗人&KR0085;足抵之盎然¶
如春故又&KR0197;之曰脚婆云旦日開喙倒腹罄𫠦有為人傾寫輒¶
見肺腑無隐惟不喜近年少人雅有度量&KR0376;口不言人過&KR0010;且¶
夏竹夫人擅寵輒虚心退避&KR0440;䖏静室無㡬微不滿意&KR0137;有叩¶
之者婆曰吾誓與人共&KR0010;寒彼以&KR0565;徳側媚一時縦得幸如晚¶
莭何卒不與之較其不忮有容𩔖如此　賛曰湯氏之先昉見¶
扵殷周之際尚矣婆禀中和之徳潔已事人&KR0014;視時為進退世¶
態炎涼不一動其心殆𫠦謂厚施不食其報者非耶其視鴟夷¶
徒用區區酒徳見&KR0091;扵楊子雲氏有間矣¶
　　　周䖏士傳¶
<pb:KR4d0590_SBCK_034-2b>¶
周䖏士名&KR0098;成字&KR0098;𠦑吳人也元貞&KR0004;&KR0025;其父逰武林寓公毛¶
宣慰素軒見而器重之延爲其子師嘗讀法家書慨然有用世¶
志以夙病&KR0085;不良扵行遂浮湛里閈晚復好佛老氏之&KR0003;日與¶
郷社耆年者㳺人因以静樂䖏士&KR0091;之吳中子弟以律學受指¶
畫者皆傳以古義其&KR0137;舞知爲深文見利乾沒不頋事是非䧟¶
人扵不測者則必痛&KR0376;之子弟改乃許雅重然諾爲人謀必忠¶
最喜&KR0045;人之善不善亦不&KR0014;茍容郷人有爲不韙者必相戒曰¶
慎勿使周䖏士知也諸有争訟曲直就䖏士質之必極陳利害¶
以諭之往往有感窹者故其居雖湫隘户外之&KR0752;恒滿焉䖏士¶
蚤孤家素貧常𫠦往来者有𫠦饋遺亦視義而後受獨喜赴人¶
之急頋已力不逮則以告郷之好義者然未始以一毫私已事¶
干人人用是益多之咸相謂曰周䖏士無儋石之儲而有髙世¶
<pb:KR4d0590_SBCK_034-3a>¶
之行奉母氏八十餘而終無間言孝也事寡嫂三十餘年有禮¶
弟子也送兄姊妹若干䘮義也撫兄子如己子慈也今年愈髙¶
家愈貧身後之責獨不在吾黨乎乃争以錢買地長洲豫營夀¶
蔵䖏士聞之頋謂子壻曰諸君子以吾為贅世翁耶生且不知¶
吾之有我死又遑恤其它然業己辱諸君子髙義乃以勝曰持¶
酒共飲其上歗謌竟日人又咸服其逹云¶
賛曰太史公云法家嚴而少㤙周䖏士法家者流頋廩廩有長¶
者風士固有墨名而儒行者其䖏士之謂欤¶
　　史孝子傳¶
史孝子者名&KR0375;祖字時可鄞人也宋丞相忠㝎越王諱　七世¶
孫朝請郎知賀州諱齊卿之曽孫&KR0113;職&KR0048;紹興府新昌縣主薄¶
諱賀孫之孫主簿生五子而&KR0375;祖則其次子公麟之子也公麟¶
<pb:KR4d0590_SBCK_034-3b>¶
娶越餘姚趙氏乆無子囙禱焉已而有娠生懋祖甫三&KR0010;而趙¶
氏卒未㡬父亦卒祖庶母莫氏与兩𠦑公燾公秀及懋祖二妹¶
獨存&KR0004;主簿有田八千畞為錢唐浮屠𫠦侵主簿與公麟相&KR0071;¶
訴官不&KR0014;直家用益落至莫氏復携公燾公秀與&KR0375;祖二妹訴¶
江浙行中書益僒不&KR0014;歸乃棄懋祖及二妹扵人懋祖𠕅轉為¶
時貴家奴方髫穉即&KR0014;知其世家而痛其孤窮少長服勤𫠦事¶
惟謹&KR0010;往来𦍤漠𤰅嘗劳苦時貴亦用是善遇之每獨思其親¶
輒嗚咽泣下至夜率淚漬其枕如是者十有七年時貴以罪&KR0440;¶
懋祖因得放還江南莫氏洎公燾公秀尚無恙家徒四壁势不¶
自存懋祖盡鬻衣装竭力為養父骨殯僧廬四十年至是始買¶
山營𦵏𦵏之曰泣血如&KR0004;䘮莫氏俄傷&KR0085;病卧床蓐晝夜呻唫¶
不&KR0376;聲懋祖扶持醫療數月乃瘉尋又仆于火體糜潰者殆半¶
<pb:KR4d0590_SBCK_034-4a>¶
復侍療如&KR0004;踰半載而瘥莫氏因歔欷感歎且曰吾媿弗&KR0014;撫¶
若之㓜庸詎知垂老頋得若力乎懋祖聞之孝敬愈䔍懋祖自¶
念賴祖父之靈復見郷里親戚而𫠦恃以奉烝嘗者惟田爾田¶
不復祖父之志未信也乃奮力與浮屠争扵官史氏素畏憚浮¶
屠之𫝑無敢助懋祖者㑹捴管范公察其實悉㫁歸之懋祖得¶
田即以班諸𠦑弟其有失身為浮屠氏者命反&KR0004;服擇良家子¶
配之公燾公秀莫氏物故獨身任其責䘮𥙊各盡禮閨門雍睦¶
子亦克肖云¶
賛曰至元間金&KR0160;人俞器之年十六&KR0013;兵虜至北方公卿大夫¶
哀其儒家子及長用薦者得官越十有九年歸為諸暨州判官¶
至家則親戚無在者内翰黄公為布衣時實為之傳史懋祖以¶
忠㝎越王之後焭焭孤穉轉為人奴其隐忍困窮有甚扵器之¶
<pb:KR4d0590_SBCK_034-4b>¶
者其歸雖不&KR0014;得官然及事其祖庶母二𠦑買山𦵏其父以孝¶
子&KR0091;嗟乎𨹧谷變遷世家子孫困踣流落者何限其&KR0014;生還故¶
郷振復先業如懋祖者盖求十一扵千百也君子曰人不&KR0881;難¶
則智不眀吾扵史懋祖俞器之尤信¶
　　　沈母傳¶
沈母姓徐氏名㳤清字貞子世為湖州武康下渚里人至元間¶
父昌徙城迎春里生貞子少長躬織紝組繡以事父母父母篤¶
愛之許納同郡烏程沈氏子文名之為婿未㡬母閔疾貞子&KR0060;¶
聞有言婚者即詣父泣曰不幸母病為大人憂有如不可諱罔¶
極之痛也且婚&KR0666;不備貞女不行彼世俗鄙薄茍然而已者尚¶
忍為之乎及母沒&KR0197;慟㡬&KR0376;既免䘮乃成婚逾年父遘疾貞子¶
方産亟超視毉膳藥必嘗而後進如是者弥月父竟不&KR0120;哀慕¶
<pb:KR4d0590_SBCK_034-5a>¶
隕&KR0376;曰就羸篤猶哭不輟聲姑嘗有疾剔股肉食之乃瘉夫䘮¶
明朝夕涕泣竭力治療不&KR0014;&KR2716;乃自綜理其家事夫教子内外¶
無間言子明逺服母訓受業郷先生𫠦&KR0025;㳺皆&KR0347;瑋之士過明¶
逺必請拜其母貞子不計家有無輒為酒俾盡懽乃已明逺篤¶
學蔚然以文藝&KR0091;人謂沈氏有子云¶
論曰昔晋汝南李氏&KR0025;父兄謂事貴族為門户計其後以子周¶
顗䓁貴克成其志今貞子扵母病之際毅然自持者徒以禮耳¶
非欲為門户計也然卒教其子以儒為業又庸知興沈氏者非¶
貞子乎¶
　　　樂閒䖏士傳¶
樂閒䖏士吳人也妵陸氏盖唐甫里先之後恂恂寡言平居不¶
見喜怒少年時與其兄俱讀法家書見其言𢡖礉少&KR1178;甞太息¶
<pb:KR4d0590_SBCK_034-5b>¶
曰士不冨貴則貧賤而已何乃自&KR0025;刀筆吏㳺乎且深文巧詆¶
以䧟人不測吾不忍為也遂去與兄居里巷間&KR0376;口不言爵祿¶
以樂間自&KR0197;中&KR0010;厭居市㕓謂妻子曰吾家有耒耜&KR0052;甫先生¶
𫠦以遺子孫者畚鍤茠刺固吾事也吾將躬畊笠澤往来江湖¶
復散人故事以終吾志矣即束書載家具竟往不返間著鹿皮¶
冠衣&KR0260;衣&KR0025;畸人逸士扁舟夷猶翛然有世外風&KR0137;謂䖏士曰¶
天軄覆地軄載日月職晝夜人居兩間朝作夕休㓜學壮仕斯¶
軄也彼以名器不可多耴則假道扵仁託宿扵義以逰扵逍遥¶
之墟食扵苟簡之田斯不有其軄者也仁義固先王之籧廬乎¶
䖏士以間為樂其逍遥之徒耶抑茍簡之流耶䖏士曰吾朝作¶
夕休無異衆人吾學不敢後吾仕則有命焉吾仰則天之覆俯¶
則地之載吾畫夜則日月之明吾仁則願求之義則願由之吾¶
<pb:KR4d0590_SBCK_034-6a>¶
𫠦不茍耴者與噐而已爾閒者吾之𫠦有吾安其有而樂之其¶
軄也逍遥茍簡非吾𫠦敢知夷白子聞之曰隠者也¶
夷白齋藁卷之三十四¶
