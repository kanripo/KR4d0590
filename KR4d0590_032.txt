# -*- mode: mandoku-view; -*-
#+TITLE: 夷白齋藁
#+DATE: 2015-09-12 01:27:50.238883
#+PROPERTY: ID KR4d0590
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 32
#+PROPERTY: FILE SB12n0745-032夷白齋藁-卷之三十二.
<pb:KR4d0590_SBCK_032-1a>¶
夷白齋藁卷之三十二¶
　　　　　　　　　　　　　　臨海　陳　基　著¶
　　　　　　　　　　　　　　金華戴　良　編¶
　　題䟦¶
　　　䟦陳汝資先生書其弟汝泉詩後¶
余年二十許時及識四明陳先生汝泉翁翁時年巳五十餘矣¶
越二十有七年&KR0025;其嗣子桱獲觀翁兄教授君𫠦書翁十八&KR0010;¶
時侍其先公祕&KR0101;府君中秋飲酒𫠦賦五言三韵七篇盖翁以¶
學問文章世其家業而老蒼峻潔之氣巳見扵少年如此夫以¶
祕監公為之父教授君為之兄詩章翰墨輝暎扵玉昆金友間¶
而故家文獻隠然未泯扵此盖亦有可徴者矣嗚呼翁今不可¶
復作而嗣子桎伯仲又&KR0014;以家學為已任引而勿替君子之澤¶
<pb:KR4d0590_SBCK_032-1b>¶
其未艾乎至正二十年九月甲子臨海陳基識¶
　　　䟦李伯時&KR0503;&KR0510;圖¶
蘇長公謂有唐之盛文至扵韓愈詩至扵杜甫書至扵顔真卿¶
畫至扵吳道元天下之&KR0014;事畢矣識者以為知言宋三百年文¶
章大手筆如歐陽公諸君子不待言矣至扵書𦘕名品如李伯¶
時軰盖亦極天下之&KR0014;者今觀蔡君彦文𫠦蔵&KR0503;&KR0510;圖人馬態¶
度極唐人以来畨&KR0016;之妙冝其為世𫠦寳玩也至正二十一年¶
五月甲子䟦¶
　　　䟦蘭亭序¶
蘭亭㝎武舊刻承平時亦不多見此本故内翰王公以為趙公¶
閭閒家故物由趙公至今不知更變㡬故矣况趙公之前又𫠦¶
不論耶世傳墨寳𫠦在若有神物訶護之然亦不可以其為迂¶
<pb:KR4d0590_SBCK_032-2a>¶
而不信也蘭亭序既殉𦵏昭𨹧天下遂以㝎武夲為書法之宗¶
此夲雖字盡差肥然書家者流觀其位置猶可遡流求源而永¶
和之遺風餘韵隐然可見未可以群議紛紛而&KR0205;有𫠦優劣也¶
　　　䟦同别峯講師𫠦蔵蘇文忠公帖¶
蘇長公文章氣節為天下萬世𫠦宗雖尋常往復尺素中而忠¶
君愛&KR0038;之心未嘗不惓惓也别峯上人逰乎方之外視公遺壘¶
不啻法寳亦可尚㦲¶
　　　跋蘇文忠公自書前赤壁賦¶
余偶過東武山與寳林師語已覺精神蕭散師又岀蘇長公自¶
書前赤壁賦對山展玩無異汎舟&KR0025;公之快此亦一時之竒遇¶
也¶
　　　䟦饒叅政草書後¶
<pb:KR4d0590_SBCK_032-2b>¶
余嘗怪古人評書而草獨以聖名夫書而至扵聖亦精矣然夷¶
考其人皆有超世&KR0376;俗之才不得盡用扵世故扵是焉彂之昔¶
韓文公論書至與堯舜禹湯治天下並&KR0091;有以㢤臨川饒公介¶
之學問器識卓然為士大夫翹䠂而其嚮用扵世盖𫠦謂鷙鳥¶
舉而風迫之也書特其餘事耳然近来𫠦書尤&KR0606;詭逸群可喜¶
公豈欲以書擅當世㢤然觀其𫝑殆不至扵聖不止也¶
　　　書朱雲傳後¶
漢成帝舉天下以聽大將軍王鳯而内寵趙氏史&KR0091;其容受直¶
辞豈以其不殺朱雲而云尔乎然劉輔以諌立趙后論為&KR0294;薪¶
王章奏王鳯不忠而抵極刑朱雲獨以廷辱張禹而得不死盖¶
趙氏内嬖也王鳯外戚也張禹師傅也師傳視内嬖外戚其情¶
孰親孰䟽則三人之得罪可&KR0025;知矣當劉輔之繫祕獄也帝之¶
<pb:KR4d0590_SBCK_032-3a>¶
怒豈&KR0605;慶忌䓁𫠦&KR0014;觧㢤然輔𫠦以得减死一䓁者徒以立趙¶
氏非元后意尔及遣㝎陶共王歸&KR0038;實鳯以計推逺之王章不¶
忍以帝兄弟之親而爲鳯𫠦間乃上奏皆切中鳯罪上亦一時¶
感悟然㝎陶王之势不如鳯加以太后一不食雖百王章鳯無¶
憂矣此鳯之𫠦以偃然居位而章不免扵&KR1229;也朱雲見劉輔王¶
章皆以言坐張禹以帝師傅與鳯並領尚書略無㡬微匡救意¶
乃彂憤上書願賜尚方斬馬劒㫁佞臣一人以厲其餘其言斥¶
禹不及鳯而𫠦謂臣下得&KR0025;龍逄比干逰扵地下&KR0085;矣未知聖¶
朝何如又&KR0085;以感動上心故&KR0605;慶忌一叩頭雖攀折殿檻有𫠦¶
不問然則𫠦言親者罪重䟽者罪&KR0127;向使雲一言斥鳯則斬馬¶
之剱反以加雲雖欲居鄠田乗牛車&KR0025;諸生不可得而謂成帝¶
容受直辞可乎嗚呼成帝在位直臣亦不爲少然自劉輔得罪¶
<pb:KR4d0590_SBCK_032-3b>¶
而嗣子不立王章寃死而權移外家雖有不易折檻以旌直臣¶
之言亦善善而不&KR0014;用惡惡而不&KR0014;去漢欲不亡得乎當是時¶
朱雲不以諌顯名平𨹧一匹夫耳雲既以諌𩔰則華隂守丞嘉¶
雖以薦雲坐罪無憾噫若雲者亦誠忠匹丈夫也㢤¶
　　　書趙冀公墨梅後¶
右故宋趙冀公墨梅石刻在中吳虎丘寺此乃夲監郡西夏六¶
十公子約𫠦蔵以為珎玩者也余嘗&KR0026;其新英静秀有冀公少¶
年機警之風其盤根錯節似與金人𢧐髙頭而横斜勁㧞之势¶
又佀帥突&KR0016;應䇿奮擊金人呼聲撼山谷之時其寒梢挺特有¶
直而不屈之態彷彿論李全必叛義形扵色而請兵討賊以安¶
朝廷之氣雖有賁育不&KR0014;奪也至扵風霜揺落之餘而貞色凛¶
然氣壓群木又儼若筋力既老而衛&KR0038;之志不衰嗚呼壮㢤公¶
<pb:KR4d0590_SBCK_032-4a>¶
之大節如此亦可謂社稷之臣矣宋自端平以来捍禦淮蜀兩¶
邉非其材館賔客即其偏禆將校當時𠋣之如長城有以夫惜¶
其兩叅政府而不得安扵朝廷一命右相而不得宅乎百揆而¶
雄材大略一以見之武㓛是猶梅之不得盡其和&KR0325;之用而樝¶
梨橘柚之属反得効其滋味扵爼豆聞此豪傑之士𫠦以不&KR0014;¶
無遺憾也公在淳祐間上䟽論天下事莫先用人用人莫先牧¶
養莫先寛厚今監郡公以寛厚之政治呉吴人恃之如金城湯¶
池使其居¶
朝廷賛百揆遭冀公𫠦不得之時行今日𫠦欲行之志䓁而上¶
之則扵公乎何有且冀公之聲名不待盡而傳監郡公之玩賞¶
不待梅而勝然觀其𦘕而思其人囙其玩而知其志則斯卷也¶
豈可少㢤¶
<pb:KR4d0590_SBCK_032-4b>¶
¶
夷白齋藁卷之三十二¶
